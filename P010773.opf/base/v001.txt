༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W25144
ImageGroup:
ISBN:
11KG23322
n/a
LCCN:
n/a
Title:
དུས་རབས་ཉེར་གཅིག་པའི་གངས་ཅན་པ་རྣམས་ལ་ཕུལ་བའི་སྙིང་གཏམ།
dus rabs nyer gcig pa'i gangs can pa rnams la phul ba'i snying gtam/
Author:
འཇིགས་མེད་ཕུན་ཚོགས་འབྱུང་གནས
'jigs med phun tshogs 'byung gnas
n/a
n/a;n/a
Descriptor:
Original Publication:
Place:
Publisher:
[S..]
[s.n.]
[2000]
Date:
Volume:
Total Volumes:
TBRC Pages:
1
12
n/a
Introductory Pages:
Text Pages:
Scanning Information:
n/a
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA. Comments: 4/2016



22:4མཚར་ཚ་ཚ་ནུས། སློབ་མ་ རྒྱལ་
༄༅་དུས་རབས་ཉེར་གཅིག་པའི་གངས་
ཅན་པ་རྣམས་ལ་ཕུལ་བའི་སྙིང་
གཏམ་སྤྲིན་གྱི་རོལ་མོ་ཞེས་
བྱ་བ་བཞུགས་སོ།།
༦
ནིའུ ༧མཁན་ཆེན་འཇིགས་མེད་ཕུན་ཚོགས་འབྱུང་ ©
གནས་ཀྱིས་བརྩམས།
2



དུས་རབས་ཉེར་གཅིག་པ་དང་ཁྱད་པར་
༄༅།།དུས་རབས་ཉེར་གཅིག་པའི་གངས་
ཅན་པ་རྣམས་ལ་ཕུལ་བའི་སྙིང་
གཏམ་སྤྲིན་གྱི་རོལ་མོ་ཞེས་
བྱ་བ་བཞུགས་སོ།།
མ| བྱེའི་
|
| :
ཚེ་ ན་ ་ ་ ་ ་
བདེ་བར
་ |:ཀྱི ང བ ད ད ད
པ་གཅིག་དེ་རིང་བདག་ལ་ཡང་མ་ལ་བྱིན་རླབས་སྟོད་
དབར འི་ལྷ་ང་བ་ཡིས། ལན་དུ། ང་ལ་དུས་པའི་ལན་གཅིག་བུ།།
ཐུབ་པའི། དམ་ཡོལ་བཏུད་ཕྱིའི་འབྱུང་གནས་ ཚེ། དུས་ཀྱི་ཡིན་ཡང་
སྲིད་དམ་པ་ལ།། སྡོམ་ཁྲིམས་པད་དཀར་མཛེས་པའི་གླིང་དུ།
，
༧མཁན་ཆེན་འཇིགས་མེད་ཕུན་ཚོགས་འབྱུང་གནས་ཀྱིས་བརྩམས།
དུད། ལུང ཀུས། པད་དབང་འཛིན་བཞིན་འ དུ ག།



ನಾನು ಕೆಳಗೆ ಇಳಿದು ಸಾಗರಗಸ
(ಕಾರಣ ಇಲ್ಲಿ
'25ರವಾದ ದಪ್ಪ
`ಇಸಿಸಿ ಸಣಲ್ಲಿ ನಡೆಸಿದ
ಇದು ಹಸು,fat.ದೇಸ ಪದ ಪ್ರಯ.
ಇದರ ಮುದಗತ್ತಿನ ದುಸ್ತರ.ದಪ್ಪ ರುದ ಜನ.



ཁོ འ ཡུསྶ ད་ལ།དམ། | དཔ། ས་སྐྱ། ༡༢ །
1:/n ་ ཡོ ཞུ་ནི་ཀ ཁ པ ན ::་
༄༅།།དུས་རབས་ཉེར་གཅིག་པའི་གངས་ཅན་པ་
ཐུག་རྣམས་ལ་ཕུལ་བའི་སྙིང་གཏམ་སྤྲིན་གྱི་ཡོད་ཞིག
: ཁརོལ་མོ་ཞེས་བྱ་བ་བཞུགས།། མི་
ཁོ| | 41 1:|
མཚན་དཔེ་རི་དྭགས་གཞོན་ནུའི་རྟགས་འཆང་མཐོང་ན་མི་མཛེས་
མེད་པའི་སྐུ།ཡན་ལག་དྲུག་ཅུའི་འོད་སྣང་འབུམ་སྤྲོ་འགྲོ་ཀུན་མོས་བློར་
འཚམས་པའི་གསུང་། མཁྱེན་བརྩེ་ནུས་ པའི་ དཀྱིལ་འཁོར་ཉ་གང་
སྤངས་རྟོགས་མ་ལུས་མཐར་སོན་ཐུགས།། ཐུབ་པའི་དབང་བོ་སྲིད་པའི་
མིག་གཅིག་དེ་རིང་བདག་བློའི་མཁའ་ལ་རོལ།། བྱིན་རླབས་འོད་ཟེར་
དཀར་པོའི་སྣང་བ་ཡིས།། ཕན་བདེ་ཨུཏྤལ་འཛུམ་པའི་གཉེན་གཅིག་པུ།།
ཐུབ་པའི་དམ་ཆོས་བདུད་རྩིའི་འབྱུང་གནས་ཆེ།། དུས་ཀྱི་མཐར་ཡང་
སྲིད་ན་རྒྱལ་གྱུར་ཅིག། སྡོམ་ཁྲིམས་པད་དཀར་མཛེས་པའི་སྙིང་བོ་རུ།
རིག་གྲོལ་ སྦྲང་རྩི་ ཕུང་བོའི་ཁུར་གྱིས་ངལ།། བསོད་ནམས་ དྲི་བསུང་
མངར་མོས་ རིས་མེད་འགྲོ།། འཚོ་མཛད་ཚོགས་ཀྱི་མཆོག་ལ་རྟག་ཏུ་
འདུད།། གུར་ཀུམ་ མདངས་འཛིན་གཞོན་ནུའི་ སྐུ་ ལུས་ ཅན།། ཚེ་



རབས་དུ་མར་བསྙེན་པའི་ཡི་དམ་ལྷ།། འཇམ་དཔལ་དཔའ་བོ་ཞེས་སུ་
གྲགས་འབར་བས།། ཀུན་ཏུ་ཤིས་པའི་མེ་ཏོག་འཐོར་གྱུར་ཅིག །
གངས་རིའི་མུ་ཁྱུད་མཛེས་པའི་གནས་མཆོག་ན།། དད་དང་སྙིང་རྗེས་
འཚོ་བ་ བོད་ཀྱི་རིགས།། དེ་ཡི་མ་འོངས་ བསམ་དང་སྦྱོར་བའི་ཚུལ།།
ཤ་ཞེན་དྲག་པོའི་བློ་ཡིས་བཤད་ཀྱིས་ཉོན།། དེ་ཡང་བདག་ཅག་གི་སྟོན་
པ་ཐམས་ཅད་མཁྱེན་པ་འགྲོ་བ་ཡོངས་ཀྱི་མ་འདྲེས་པའི་མཛའ་བཤེས་ཆེན་
པོ་དེ་ཉིད་ཀྱི་ལུང་གིས་ཟིན་ཅིང་། འཕགས་པ་འཇིག་རྟེན་དབང་ཕྱུག་
གི་གདུལ་ཞིང་དུ་གྱུར་བ་གངས་ཅན་གྱི་ལྗོངས་ཞེས་པ་འཛམ་གླིང་གི་སའི་
ཡང་རྩེར་སོན་པའི་གནས་འདིར་མི་ལོ་སྟོང་ཕྲག་དུ་མའི་སྔོན་ནས་དཔའ་
མཛངས་བརྟུལ་ ཕོད་ དང༌ ལྡན་ ཞིང༌། བྱམས་ བརྩེ་ དྲུང་ བདེན་ ཅན།
ཡ་རབས་ཀྱི་སྤྱོད་པ་ལ་ངང་གིས་གནས་པའི་ཆོས་ལྡན་གྱི་མི་རིགས་ལོ་རྒྱུས་
དང་ལྡན་ པ་ ཞིག་ཆགས་ཡོད་པ་ལ་ཆོས་ ལྡན་བོད་ཀྱི་རྒྱལ་ཁམས་ཞེས་
ཡོངས་སུ་གྲགས། དེ་ཡང་རང་རེའི་མེས་པོ་སྲོང་བཙན་གྱི་དུས་སུ་ཐུན་
མོང་དང་ཐུན་མོང་མ་ཡིན་པའི་རིག་གཞུང་མང་དུ་དར་བར་མཛད། ཁྲི་
སྲོང་གི་སྐུ་རིང་ལ་ནུབ་ཀྱི་ཆུ་བོ་གང་གཱའི་འགྲམ་ནས་ཤར་རྒྱ་ནག་ཁྲང་ཨན་
ཡན་ལ་དབང་ང་སྒྱུར་ཏེ་ཆབ་སྲིད་མངའ་ཐང་སྟོབས་འབྱོར་གྱིས་ཁམས་ཀྱི་
རྒྱལ་ཁབ་སུ་ལའང་ངོ་གནོང་མི་དགོས་པ་དང་། ཕྱིས་རྒྱ་གར་གྱི་པཎྜི་ཏ་



ཡོངས་ཀྱི་གཙུག་རྒྱན་དཔལ་མར་མེ་མཛད་ཡེ་ཤེས་བོད་དུ་བྱོན་སྐབས་ཨོ་
རྒྱན་སངས་རྒྱས་གཉིས་པ་སོགས་ཀྱི་སྐུ་རིང་ལ་བོད་དུ་ཆོས་དར་བ་ཙམ་ནི་
རྒྱ་གར་དུའང་དར་ཡོད་ཚོད་མི་འདུག་ཅེས་བསྔགས་བརྗོད་མཛད་པ་ལྟར་
བོད་ཆོས་སྲིད་གཉིས་ལྡན་གྱི་རྒྱལ་ཁབ་སྨོན་པའི་གནས་སུ་གྱུར་བ་ཞིག་
བྱུང་སྟེ། དེ་དག་ཀྱང་ཆོས་རྒྱལ་སྐུ་དྲིན་ཅན་དེ་རྣམས་དང་བོད་རྒྱ་ཆེའི་
མང་ཚོགས་ཀྱི་འབད་པ་རང་ལ་བརྟེན་ནས་བྱུང་སྟེ། དེ་སོགས་ང་རྒྱལ་
དང་སྤོབས་པ་གཉིས་ཀ་སྟེར་བའི་ལོ་རྒྱུས་ཀྱི་དན་དཔང་འདི་དག་གི་ཐོག་
ནས་ང་ཚོའི་མི་རིགས་འདི་ནི་རང་གིས་རང་བསྟོད་པའི་ངན་གཡོ་ཙམ་མ་
ཡིན་པར་རླབས་ཆེན་གྱི་ལོ་རྒྱུས་དང་ལྡན་པའི་མི་རིགས་ཤིག་དངོས་གནས་
ཡིན་པས་ཤེས་པར་བྱ་དགོས་པ་ཞིག་གོ ། དེ་ནས་རིམ་བཞིན་དུས་ཀྱི་
འཕོ་འགྱུར་གྱིས་བོད་ལ་དར་རྒུད་སྣ་ཚོགས་ཤིག་བྱུང་སྟེ། ད་ལྟའི་དུས་
རབས་གསར་བའི་ནང་དུ་ང་ཚོ་སྔོན་ཐོན་གྱི་མི་རིགས་ཀྱི་གྲལ་དུ་ཚུད་ཡོད་
མེད་ཀུན་གྱིས་ཤེས་པ་དེ་ག་རང་རེད། ད་ལྟ་མི་འགྱང་བར་མ་འོངས་
བའི་དུས་ རབས་ཉེར་གཅིག་པའི་ནང་དུ་འབྱོར་གྲབས་ཡིན། དུས་
རབས་འདིའི་ནང་མིའི་བསམ་བློའི་འཁྱེར་སོ་དང་ཕྱི་རོལ་གྱི་དངོས་པོ་
འཛུགས་སྐྲུན་སོགས་ལ་འཕོ་འགྱུར་ཅི་རིགས་ཤིག་འོང་རྒྱུ་ནི་དངོས་པོ་ཆོས་
ཉིད་རེད། འཕོ་འགྱུར་དེའི་ཁྲོད་ནས་ང་ཚོ་བོད་མི་རིགས་ཀྱི་བསམ་བློའི་



དགེ་མཚན་དང༌། ཐུན་མིན་གྱི་རིག་གཞུང་། ཡུལ་སྲོལ་གོམས་གཤིས་
སོགས་ཕ་མེས་ཀྱི་སྲོལ་རྒྱུན་བཟང་བོ་རྣམས་མི་ནུབ་པར་རྒྱུན་འཛིན་བྱ་རྒྱུ་
དང༌། དེང་རབས་ཀྱི་རིགས་པ་གསར་བ་འཕྲལ་ཕུག་གཉིས་ཀར་ཕན་
པའི་ཆ་རྣམས་བདག་གིར་བྱས་ཏེ་འཛམ་གླིང་གི་འགྲོ་བ་མིའི་རིགས་འདྲ་
འདྲའི་ནང་ནས་རྗེས་ལུས་སུ་མི་འགྱུར་བའི་ཐབས་ལ་བསམ་བློ་ཞིབ་ཚགས་
ཤིག་གཏོང་རྒྱུ་ནི་བོད་མི་རེ་རེས་ཀྱང་མི་བྱེད་དུ་མི་རུང་བ་ ཞིག་ རེད།
དཔེར་ན་དུད་ཁྱིམ་དབུལ་བོ་འབུ་ཚང་ལྟ་བུ་ཞིག་ལས་མེད་པ་དག་གིས་
ཀྱང་ངེད་ཚང་གིས་མ་འོངས་པ་ན་འདི་དང་འདི་འདྲ་ཞིག་མ་བྱས་ན་
ཉམས་རྒུད་འདི་དང་འདི་འདྲ་ཞིག་འོང་གིས་ཞེས་ཁྱིམ་མི་ཡོངས་ཀྱིས་
བསམ་བློ་ཆིག་སྒྲིལ་བྱེད་པ་ཡིན་ན། ང་ཚོ་རླབས་ཆེན་གྱི་ལོ་རྒྱུས་ལྡན་
པའི་མི་རིགས་འདི་འདྲ་བ་ཞིག་གི་འཛམ་གླིང་ཧྲིལ་བོར་ཕན་པ་ཡོད་པའི་
རིག་གཞུང་སོགས་གང་ལའང་བསམ་བློ་མི་གཏོང་བར་རང་གི་ལྟོ་གོས་ཙམ་
གྱིས་ཆོག་ཤེས་པར་བྱེད་པ་ནི་བླུན་པོ་ཐ་ཤལ་བ་ལང་གི་ངང་ཚུལ་གསལ་
བར་བྱེད་པ་སྟེ་ཤིན་ཏུ་སྨད་པའི་གནས་སོ།།དེས་ན་བྱ་བ་འདི་ནི་གཙོ་བོ་
བོད་མི་རིགས་སྤྱི་ལ་ཕན་སེམས་ཆེ་ཞིང་བློ་དཀར་གཞུང་དྲང་གི་རྒན་པོ་
ཉམས་མྱོང་ཅན་རྣམས་དང༌། གནའ་དེང་ཟུང་དུ་སྦྲེལ་ཏེ་བཟང་ལེན་
ངན་འདོར་བྱེད་ནུས་པའི་གཞོན་ནུ་བློ་གྲོས་ཅན་རྣམས་དང་། ཆོས་སྲིད་



གཉིས་ཀ་ལ་ཤེས་རྒྱ་ཆེ་ཞིང་མི་སེམས་ལེགས་པའི་ལམ་དུ་སྒྱུར་བའི་ནུས་པ་
དང་ལྡན་པའི་བླ་སྤྲུལ་བཅས་ལ་མ་བསྐོས་ལས་ཀྱི་བགོ་སྐལ་དུ་བབ་འདུག་
པས་སོ་སོ་ནས་འོས་བབ་ཀྱི་ནུས་པ་རྩལ་དུ་འདོན་རྒྱུ་དང་། གཞན་བོད་
རྒྱ་ཆེའི་དམངས་ཚོགས་རྣམས་དེ་དག་གི་རྗེས་སུ་འབྲངས་ཏེ་བློ་སེམས་ཆིག་
སྒྲིལ་གྱིས་མ་འོངས་པའི་མདུན་ལམ་ལ་འབད་རྩོལ་བྱ་རྒྱུ་ནི་ཤིན་ཏུ་གལ་ཆེ་
བའི་གནས་སོ།དེས་ན་མ་འོངས་པའི་དུས་རབས་ཉེར་གཅིག་པའི་ནང་ང་
ཚོ་བོད་མི་རིགས་ཀྱི་བསམ་བློའི་འཁྱེར་སོ་ཇི་ལྟར་བྱ་བ་ལ་བཞི་སྟེ། དང༌
བོ་ནི་ཇི་སྐད་དུ། བསམ་པ་བཟང་ན་ས་དང་ལམ་ཡང་བཟང་།།བསམ་པ་
ངན་ན་ས་དང་ལམ་ཡང་ངན།ཐམས་ཅད་བསམ་པ་དག་ལ་རག་ལས་པས།།
རྟག་པར་བསམ་པ་བཟང་ལ་འབད་པར་བྱ།།ཞེས་གསུངས་པ་བཞིན་དུ།
ཕོ་མོ་རྒན་གཞོན་ཡོངས་ཀྱིས་རྒྱུན་ཏུ་བསམ་པ་བཟང་བོ་འབའ་ཞིག་ལ་
ཕུགས་བཅོལ་དགོས། དེ་ཡང་བསམ་པ་བཟང་པོ་ཟེར་བ་གཞན་འགྲོ་བ་
མིའི་རིགས་སུ་གཏོགས་པ་ཞིག་གམ། ཐ་ན་སྲོག་ཆགས་གྲོག་སྤུང ཡན་
ཆད་ཅིག་གིས་སྡུག་བསྔལ་མྱོང་བཞིན་ཡོད་པ་མཐོང་ན། འདིའི་སྡུག་
བསྔལ་དེ་འཕྲལ་དུ་མེད་པར་གྱུར་ན་ ཅི་མ་རུང་སྙམ་དུ་སེམས་ཁུར་བྱ།
དཔེར་ན་རང་ཉིད་ཀྱིས་ཐ་ན་ཉི་མ་ཚ་བའི་དུས་སུ་རླུང་བསིལ་བ་ཙམ་དང༌།
གྲང་བའི་དུས་སུ་ཉི་འོད་ཅུང་ཟད་ཕོག་པའི་བདེ་བ་ཡན་ཆད་འདོད་ལ།



ལུས་ལ་མེ་སྟག་ཕྲ་མོ་ཙམ་ལྷུང་བ་དང༌། ཚེར་མ་ཞིག་ཟུག་པ་ཙམ་དང་། །
གཞན་གྱིས་ཚིག་ངན་ཞིག་སྨྲས་པ་ཙམ་ ཡང་ ཐོས་ པར་མི་འདོད་ པ་དེ་
བཞིན་དུ་རང་རེ་མིའི་རིགས་ཐམས་ཅད་ཙམ་དུ་མ་ཟད་འབུ་སྦྲང་ཡན་
ཆད་དེ་ག་ཁོ་ན་ལྟར་ཡིན་པས་གཞན་ལ་རང་དགར་གནོད་པ་བྱ་བའི་
སེམས་དང༌། གསོད་སེམས་སྤང་བར་བྱ། གཞན་དབུལ་པོ་ཉམ་ཐག་
པ་ཞིག་གིས་ནོར་རྫས་ཅུང་ཟད་རྙེད་པའམ། དུད་འགྲོ་ཞིག་བཤས་རྭ་
ནས་ཐར་བའམ། ཐ་ན་མི་ཞིག་གིས་བོར་སྟོར་བྱུང་བའི་དངོས་པོ་ཞིག་
སླར་རྙེད་པ་ཡན་ཆད་ལའང་ཅི་མི་སྙམ་དུ་མི་འཇོག་པར་དགའ་བར་བྱ།
དེ་དག་ལ་སྙིང་རྗེ་དང་བྱམས་པ་ཟེར། དེ་གཉིས་རང་རེ་བོད་མི་ཙམ་དུ་
མ་ཟད་སྐྱེ་འགྲོ་སྤྱི་ལ་དམིགས་ཏེ་བསམ་དགོས། ཤ་རུས་གཅིག་པའི་རང་
རིགས་ཀྱི་སྤུན་ཟླ་རྣམས་ལ་དུང༌ སེམས་ ལྷག་ པར་ བྱ་ རྒྱུ་དང༌། རང་
རིགས་ཀྱི་ཡོན་ཏན་ལ་ཕང་སེམས་ཁྱད་པར་ཅན་བྱ་རྒྱུ་ནི་སྐྱེ་བོ་དམ་པའི་
ངང་ཚུལ་ཡིན་ཏེ་མི་རིགས་དེ་ཉིད་ནམ་གནས་ཀྱི་བར་དུ་མེད་ཐབས་མེད་
པའི་བསམ་བློ་རིན་ཐང་དང་བྲལ་བ་ཞིག་ཡིན། དེ་འདྲའི་བྱམས་དང་
སྙིང་རྗེ་དེ་ཉིད་མི་གཅིག་ལ་ཡོད་ན་སེམས་ཁོང་འཁྲུགས་པ་མེད་པར་རྟག་
ཏུ་སྣང་བ་དགའ་ཡ་ལེ་གནས་ཤིང་། ཡུལ་གང་དུ་ཕྱིན་ཀྱང་གཞན་ཕན་
འབྱུང་བ། གྲོགས་སུ་དང་འགྲོགས་ཀྱང་མི་མཐུན་པ་མེད་པ། སྐྱེ་བོ་



ཀུན་གྱིས་བསྟོད་བཀུར་བསྔགས་པའི་གནས་སུ་གྱུར་ཏེ་རང་གི་བསམ་དོན་
ཐམས་ ཅད་ ངང་ གིས་ འགྲུབ། སྐྱེ་བ་ཕྱི་མར་ ཡང་ སྤྱོད་འཇུག་ལས།
སེམས་གསལ་གཅིག་གི་འབྲས་བུ་ནི།།ཚངས་ལ་སོགས་པ་ཡིན་པར་འདོད།།
ཅེས་པ་ལྟར་བྱམས་དང་སྙིང་རྗེའི་རྣམ་སྨིན་གྱི་འབྲས་བུས་མངོན་མཐོ་ལྷ་
མིའི་དཔལ་ལ་སྤྱོད་ཅིང་། རྒྱུ་མཐུན་གྱི་འབྲས་བུས་ཚེ་རབས་ཐམས་ཅད་
དུ་བྱམས་དང་སྙིང་རྗེ་གཞན་ཕན་ཅན་དུ་འགྱུར་བ་གོར་མ་ཆགས་པས་ཚེ་
འདི་ཙམ་དུ་མ་ཟད་སྐྱེ་ཞིང་སྐྱེ་བའི་ཕྲེང་བ་ཐམས་ཅད་དོན་དང་ལྡན་པ་
ཡིན་ནོ།། ཡང་དེ་འདྲའི་བསམ་པ་བཟང་བོ་དེ་ཁྱིམ་ཚང་གཅིག་གི་ཁྱིམ་
མི་ཡོངས་ལ་ཡོད་ན་ཁྱིམ་ཚང་དེ་དབུལ་བོ་ཐ་ཆད་ཇི་འདྲ་ཞིག་ཡིན་ཡང་
རུང་སྟེ། བདེ་བ་ཐམས་ ཅད་ཀྱི་རྩ་བ་སེམས་སྐྱིད་པ་ཞེས་པ་ལྟར་དུ་
ཐམས་ཅན་དགའ་དགའ་སྐྱིད་སྐྱིད་ཀྱི་ངང་ནས་དུས་འདའ་བ་ཞིག་འོང་།
དེ་བཞིན་དུ་བསམ་པ་དེ་གྲོང་ཚོ་གཅིག་ལ་ཡོད་ན་གྲོང་ཚོ་གཅིག་དང༌།
རྒྱལ་ཁབ་གཅིག་ལ་ཡོད་ན་རྒྱལ་ཁབ་གཅིག འཛམ་བུ་གླིང་གི་མི་ཡོངས་
ལ་ཡོད་ན་འཛམ་གླིང་ཧྲིལ་པོ་བདེ་ཞིང་སྐྱིད་པ་ཞིག་འོང་བ་ལ་ཐེ་ཚོམ་མེད།
རང་རེས་འདས་ཟིན་པའི་ལོ་རྒྱུས་དེ་ཚོར་ཕྱི་མིག་ཅིག་བལྟས་ན་འཛམ་
གླིང་སྤྱི་དང་བྱེ་བྲག་ལ་གོད་ཆག་བྱུང་ངོ་ཅོག་ཐམས་ཅད་རང་གི་དོན་དུ་
གཞན་ལ་འཚེ་བར་འདོད་པའི་བསམ་པ་མ་རུང་བས་བྱས་པ་འབའ་ཞིག་



སྟེ། དུས་རབས་འདི་ཉིད་ཀྱི་སྟོད་དུ་འཛམ་གླིང་འཁྲུག་ཆེན་དང་བོ་དང་
གཉིས་པ་བྱུང་སྟེ་སྐྱེ་བོ་བགྲང་གིས་མི་ལངས་བ་ཞིག་དམར་གསོད་བྱས།
ཨ་རིས་ལྗར་པན་གྱི་སྟེང་དུ་རྡུལ་ཕྲན་འབར་མདེལ་འཕངས་ཏེ་མི་འབུམ་
གྱི་ཚེ་སྲོག་དུས་གཅིག་ལ་བརླགས། ཉེ་ཆར་མཚོ་ཁུག་ཏུ་འཁྲུག་པ་ལངས་
ཏེ་དེང་ རབས་ཀྱི་མཚོན་ཆ་ཡ་ང་བ་རྣམས་སྤྱད་ནས་དཀའ་སྡུག་གིས་
བསགས་པའི་ནོར་རྫས་དང་རིན་ཐང་བྲལ་བའི་སྐྱེ་འགྲོའི་ཚེ་སྲོག་ཅི་ཙམ་
ཞིག་འཕྲོ་བརླག་ཏུ་བཏང་། གཞན་ཡང་རྒྱལ་ཁབ་དང་རྒྱལ་ཁབ་བར།
མི་རིགས་དང་མི་རིགས་ པར་ཕན་ཚུན་མཐོང་ཆུང་། བརྙས་ བཅོས།
བཙན་དབང་ཅི་ཙམ་བྱས་པ་ཐམས་ཅད་ཀྱི་རྩ་བ་བྱམས་དང་སྙིང་རྗེ་མེད་
པ་འདི་ཁོ་ན་ལ་ཐུག ཁྱད་པར་དུ་ཡང་འཛམ་གླིང་སྤྱི་ལ་མཚོན་ན་ད་
ལམ་སྔོན་མེད་དེང་རབས་ཀྱི་མཚོན་ཆ་འཇིགས་སུ་རུང་བ་གྲོངས་ཀྱིས་མི་
ཆོད་པ་ཞིག་བཟོས་ཏེ་ས་འོག་ས་སྟེང་ས་བླ་ཐམས་ཅད་བཀང་ནས་ཡོད་
པའི་དུས་འདི་འདྲའི་སྐབས་སུ་བྱམས་དང་སྙིང་རྗེའི་དཔྱང་ཐག་ཆད་ན་
འཛམ་གླིང་ཧྲིལ་པོའི་དཔལ་འབྱོར། རིག་གཞུང༌། སྐྱེ་འགྲོའི་ཚེ་སྲོག་
དང་བཅས་པ་ལ་རེ་ཐག་གཏིང་ནས་ཆད་ཚར་བ་རེད། དེ་ལྟ་བས་ན་
གཞན་ཕན་གྱི་བསམ་པ་བཟང་བོ་བརྒྱ་ལ་སྐྱེད་མ་ནུས་ནའང༌། ཇི་སྐད་
དུ། རང་གི་ལུས་ལ་དཔེ་ལོངས་ལ།།གཞན་ལ་གནོད་པ་མ་བྱེད་ཅིག །



ཅེས་པ་ལྟར་དུ་རང་གི་ལུས་སེམས་ལ་སྡུག་བསྔལ་འབྱུང་བར་མི་འདོད་པ།
དཔེར་བྱས་ཏེ་རང་བདེ་བ་ཅུང་ཟད་འཐོབ་པའི་ཆེད་དུ་གཞན་གྱི་ལུས་
སྲོག་ལ་གནོད་པ་བྱ་འདོད་ཀྱི་བསམ་ངན་དེ་དུག་བཞིན་དུ་སྤང་བར་བྱ་
དགོས། ལར་རང་རེའི་སེམས་འདི་རྟ་སོར་ལ་ཁ་ལོ་བསླབ་པ་དང་འདྲ་
སྟེ་གང་བསླབ་པ་དེ་ཉིད་ལོབ་སྟེ་འོང༌། དང་བོ་ནས་བསམ་པ་འཆོས་མི་
དགོས་པར་ངང་གིས་ཕན་སེམས་ ཅན་ནི་དཀོན་པོ་རང་ཡིན་ཡང་མི་ཚེ་
དོན་དང༌ ལྡན་ པ་ ཞིག་བྱ་འདོད་ ཕན་ ཆད་ འདི་ མི་ སློབ་ ཀ་མེད་ ཡིན།
བསམ་བཟང་འདི་ཡོད་ན་ཆོས་དང་འཇིག་རྟེན་གྱི་ལེགས་ཚོགས་མ་ལུས་
པའི་གཞི་རྟེན་གཅིག་པུ་ཡིན་པས་ཤིན་ཏུ་གལ་ཆེའོ།།གཉིས་པ་ཟོལ་མེད་ཀྱི་
དྲང་བདེན་བྱ་རྒྱུ་ནི། རང་རེ་མིའི་སྤྱི་ཚོགས་ཀྱི་ནང་དུ་སྐྱེས་ནས་མ་ཤིའི་
བར་མེད་དུ་མི་རུང་བ་གཅིག་ནི་ཟོལ་མེད་དྲང་བདེན་གྱི་བསམ་པ་འདི་
རེད། མི་རིགས་དང་མི་རིགས་བར་རམ། ། མི་དང་མིའི་བར་ཡང་རུང་
སྟེ་གཡོ་སྒྱུ་མེད་པའི་བསམ་པ་དྲང་བོ་བྱ་རྒྱུ་འདི་ནི་རང་བདེ་བ་དང་གཞན་
དགའ་བའི་རྒྱུ་མ་ནོར་བ་ཡིན། རང་སེམས་ལ་ཞུ་དག་ཕེར་བའི་བསམ་
པ་ཟོལ་མེད་ཅིག་གིས་བྱ་བ་གང་ཞིག་བསྒྲུབས་ཀྱབ་ཕལ་མོ་ཆེ་ཞིག་ཡིད་
བཞིན་དུ་འགྲུབ་པ་མངོན་སུམ་རེད་ལ་གལ་ཏེ་མ་གྲུབ་ཀྱང་འགྱོད་པ་ཅི་
ཡང་མི་འོང༌། གཞན་དུ་རང་བདེ་འདོད་དང་གཞན་བསླུ་འདོད་ཀྱིས་



གཡོ་སྒྱུ་ཁོ་ན་བྱས་ཚེ་འགྲོ་བ་མིའི་རིགས་ལ་བསམ་གཞིགས་གཏན་ནས་
བྱེད་མི་ཤེས་མཁན་ཞིག་མི་སྲིད་པས་ཡང་ནས་ཡང་དུ་མགོ་སྐོར་གཏོང་
ཐུབ་དཀའ་བས་རང་གི་ཞེ་འདོད་མི་འགྲུབ་པར་མ་ཟད་མཐར་རང་ཉིད་
ཕོངས་པའི་རྒྱུར་ཡང་འགྱུར་རོ།།སྤྱིའི་ཆ་ནས་ང་ཚོ་བོད་མི་རྣམས་དངོས་
གནས་གཡོ་མེད་དྲང་བདེན་གྱི་བསམ་པ་ཅན་དུ་འདུག་སྟེ། རང་རེའི་
བོད་རིགས་སྤུན་ཟླ་རྣམས་འཛམ་གླིང་ཧྲིལ་བོར་འཐོར་ཏེ་གནས་ཚེ་ཡུལ་དེ་
དང་དེའི་མི་རྣམས་ཀྱི་ཡུན་རིང་དུ་འགྲོགས་པའི་ཉམས་མྱོང་ལ་བོད་ཟེར་
བ་སྙིང་རྗེ་ཕན་སེམས་ཅན། དྲང་བདེན་དང་། «སྤོབས་པ་ ཅན་ཡ་
རབས་ཀྱི་མི་རིགས་ཤིག་ རེད་ ཅེས་བསྔགས་བརྗོད་བྱེད་པ་ཆེས་མང་དུ་
འདུག་པ་ནི་ང་ཚོའི་ཕ་མེས་བཟང་བོས་བཞག་པའི་གཟི་བརྗིད་ཡིན་པས་
སྲོལ་བཟང་དེ་དག་མི་ཉམས་པར་བྱ་རྒྱུ་ནི་གལ་ཆེ་བའི་གནས་སོ།།གསུམ་པ་
རང་རིགས་དང་རང་རིགས་ཀྱི་ཡོན་ཏན་ལ་ཕངས་སེམས་ཆེ་ཐང་དུ་བྱ་རྒྱུ་
ནི། འཛམ་གླིང་ཐོག་གི་མི་རིགས་གང་ཞིག་ཡིན་ཡང་རུང་སྟེ་མི་རིགས་
དེ་ཉིད་ཀྱི་རིགས་རྒྱུད་དང་། རིག་གནས། ཡུལ་སྲོལ་གོམས་གཤིས་
སོགས་ཅི་ཙམ་ཞིག་ཏུ་གནས་ཐུབ་མིན་ནི་གཙོ་བོ་མི་རིགས་དེ་ཉིད་ལ་རང་
རིགས་ཀྱི་རིགས་རྒྱུན་སོགས་ལ་མཐོང་ཆེན་བརྩི་འཇོག་ཕངས་སེམས་ཡོད་
མེད་འབའ་ཞིག་ལ་རག་ལས་ཡོད། རང་རིགས་ཀྱི་ཡོན་ཏན་ལ་རང་རང༌
10



གིས་བདག་པོ་མ་བྱས་ན་གཞན་གྱིས་སྐྱོབ་དགོས་ཚེ་དཀའ་ལས་རང་ཡོད།
གང་གི་ཚེ་མི་རིགས་རང་ཉིད་ཀྱི་ཡོན་ཏན་ལ་བརྩི་འཇོག་ཅི་ཡང་མེད་པར་
དགོས་མེད་དུ་གཞན་གྱི་ལད་མོ་ཁོ་ནར་འཆའ་བ་དེའི་ཚེ་མི་རིགས་དེ་ཉིད།
ཀྱི་རིག་གཞུང་སོགས་ཕལ་ཆེར་སའི་གོ་ལ་འདིའི་སྟེང་ནས་ཡལ་བའི་མགོ་
རྩོམ་པ་དང་རྟགས་བསྟན་པ་ཡིན། འཛམ་གླིང་ཐོག་མི་རིགས་སུ་འདྲ་
ཞིག་ཡིན་ཀྱང་རང་རིགས་དང་རང་རིགས་ཀྱི་ཡོན་ཏན་ལ་ཤ་ཚ་མི་བྱེད་པ་
སུ་ཞིག་ཡོད་དེ། གལ་ཏེ་ཡོད་ན་བླུན་པོ། % ཅོལ་ཆུང་། ཀླད་མེད།
སྤྲེའུ་ལྟ་བུ་ཞེས་བྱ། ཉེ་དུས་སུ་ལོས་པའི་ཁུའི་སྐད་ཡིག་རྒྱུན་ཆད་དེ་ས་
ཆེན་པོ་འདིའི་སྟེང་ན་སྐད་ཡིག་དེ་ཤེས་མཁན་རྒད་པོ་ལོ་བརྒྱད་ཅུ་ལྷག་ཏུ་
སོན་པ་གཅིག་པུ་ཞིག་ལས་མ་ལྷག་པར་པཱ་ལུའུ་སྐད་ཡིག་ཞིབ་འཇུག་ཁང་
གིས་ཀྱང་སྐྱོབ་ཐབས་མ་བྱུང་བ་དེ་འདྲ་ཞིག་བྱུང་ན་མི་རིགས་སུ་ལའང་དེ་
ལས་བློ་ཕམ་ཆེ་བ་ཅི་ཞིག་ཡོད། མི་རིགས་གང་ཡིན་ཡང་རང་གི་སྐད་
ཡིག་སོགས་རིག་གཞུང་དང་། ཡུལ་སྲོལ་གོམས་གཤིས་ཐམས་ཅད་ནུབ་
ཟིན་པའི་འོག་ཏུ་མི་རིགས་དེ་ཉིད་ཀྱང་གཞན་ཞིག་ཏུ་འགྱུར་ཚར་བ་རེད།
དེས་ན་རང་རིགས་དང་རང་རིགས་ཀྱི་ཡོན་ཏན་རྣམས་ལ་ཐམས་ཅད་ཀྱིས་
ཕངས་སེམས་ཆེས་ཆེར་བྱ་རྒྱུ་འདི་ནི་རིགས་དེ་ཉིད་ཀྱི་སྲོག་ལྟ་བུ་ཡིན་པས་
ཅི་བས་ཀྱང་གལ་ཆེའོ།།དེའི་ཕྱིར་ང་ཚོ་བོད་ཆོལ་ཁ་གསུམ་གྱི་མཐོ་གདུགས་



ཞབས་ཀྱི་བླ་མ། ཁྲི་ཐོག་གི་དཔོན་པོ། ན་གཞོན་ཤེས་ཡོན་ཅན་རྣམས་
དང༌། དམའ་སློབ་ཆུང་གི་སློབ་མ་ཡན་ཆད་ཀྱི་བློ་སེམས་ཆིག་སྒྲིལ་གྱིས་
ང་ཚོའི་ཕ་མེས་བཟང་བོས་བཞག་པའི་རིག་གཞུང༌། ད་ལྟ་བོད་གངས་
ཅན་ཙམ་དུ་མ་ཟད་མཚན་ཉིད་རིགས་པ་དང་། ཚན་རིག་གི་ཤེས་ཡོན་
ཡང་རྩེར་སོན་པའི་འཛམ་གླིང་སྔོན་ཐོན་གྱི་རྒྱལ་ཁབ་རྣམས་ཀྱི་ནང་ནའང་
ཕན་པ་ཅི་རིགས་པ་ཐོན་དང་འཐོན་བཞིན་པའི་གཟི་བརྗིད་དང་ལྡན་པ་
འདི་དང༌། འཛམ་གླིང་གི་གྲོགས་པོ་རྣམས་ཀྱིས་གདེང་འཇོག་གནང་
བའི་ཡ་རབས་ཚུལ་མཐུན་གྱི་གཤིས་ཀ ཕ་མེས་ཀྱི་རིང་གི་ཐུན་མོང་མ་
ཡིན་པའི་ཡུལ་སྲོལ་རྣམས་རྒྱུན་འཛིན་དར་སྤེལ་གྱི་ཆེད་དང༌། མ་འོངས་
པའི་བོད་མི་རིགས་ཀྱི་མདུན་ལམ་གྱི་དོན་དུ་ཇི་མི་སྙམ་དུ་མི་འཇོག་པར་
ལྷག་བསམ་ཟོལ་མེད་བྱ་རྒྱུ་འདི་ནི་མི་རིགས་ཀྱི་འཚོ་བ་དང་རིག་གནས་
ཡུན་ནས་ཡུན་དུ་དར་རྒྱས་སུ་འགྲོ་བ་ལ་ཡོད་ན་གཅིག་ཆོག་མེད་ན་ཐབས་
ཆག་ཡིན་པས་ན་ནམ་ཡང་རྩིས་མེད་བཏང་སྙོམས་སུ་བཞག་པའི་འོས་མ་
ཡིན་ནོ།།བཞི་བ་དམ་པའི་ཆོས་ལ་ཡིད་ཆེས་བྱ་བ་ལའང་བཞི་སྟེ། དང་པོ་
སྐྱེ་བ་སྔ་ཕྱི་ལ་ཡིད་ཆེས་བྱ་བ་ནི། ནང་བ་སངས་རྒྱས་པའི་དམ་པའི་ཆོས་
འདི་ནི་རང་རེ་བོད་ཀྱི་རྒྱལ་བོ་ལྷ་ཐོ་ཐོ་རིའི་སྐུ་རིང་ལ་དབུ་བརྙེས། སྲོང་
བཙན་གྱི་དུས་སུ་སྲོལ་བཏོད། ཁྲི་སྲོང་ལྡེའུ་བཙན་གྱི་དུས་སུ་དར་ཞིང་
12



རྒྱས་པར་གྱུར་ཏེ་བོད་མི་རིགས་ཧྲིལ་པོའི་སེམས་དང་འབྲེལ་བ་གཏིང་ཟབ་
ཅིག་ཆགས་ཏེ། གངས་ཅན་པ་སྤྱིའི་རིག་གཞུང་ཡོངས་ཀྱི་རྩ་བ་དང་གཙོ་
བོ་ཞིག་ཏུ་གྱུར། དེའི་དབང་གིས་རིག་གཞུང་ཐམས་ཅད་ཀྱང་གཞན་ལ་
ཕན་པ་འབའ་ཞིག་ལྷུར་ལེན་པ་ཉིད་དུ་གྱུར་ཅིང༌། ཐ་ན་དུད་འགྲོ་ཡན་
ཆད་ལ་བྱམས་དང་སྙིང་རྗེ་བྱེད་ཤེས་པ་དང་། སྤྱོད་ངན་རྣམས་ལའང་
འདི་བྱས་ན་བདག་ལ་མི་རུང་སྙམ་དུ་འཛེམ་བག་ཤེས་པ་སོགས་བསམ་
བློའི་དགེ་མཚན་མང་བོ་ཞིག་སྣང་བ་འདི་རྣམས་དམ་པའི་ཆོས་ཀྱི་དྲིན་
རང་དུ་འདུག ལར་ཆོས་ཟེར་བ་འདི་ནི་བཞི་བརྒྱ་བ་ལས། ཆོས་ནི་
མདོར་ན་མི་འཚེ་བར།།དེ་བཞིན་གཤེགས་པ་ཉིད་ཀྱིས་གསུངས།།ཆོས་ཉིད་
མྱ་ངན་འདས་པ་སྟེ།འདིར་ནི་དེ་གཉིས་ཁོ་ན་འོ།།ཞེས་གསུངས་པ་ལྟར་མི་
འཚེ་བ་ཞིག་སྟེ། དེ་ཡང་གཞན་ལ་གནོད་པའི་ལུས་ངག་ཡིད་གསུམ་གྱི་
ལས་ཐམས་ཅད་སྤོང་བ་དང་། དེའི་སྟེང་དུ་གཞན་ཕན་རྒྱ་ཆེར་སྒྲུབ་པ་
སྟེ་སྔ་མ་ཐེག་པ་ཐུན་མོང་བ་དང་། ཕྱི་མ་ཐེག་པ་ཆེན་པོའི་ཐུན་མིན་གྱི་
ཆོས་སོ།།ཆོས་འདི་གཉིས་པོ་མི་སྒེར་རམ། སྤྱི་ཚོགས་ཀྱི་ཚོགས་ པའམ།
རྒྱལ་ཁབ་སྟེ་སུ་ཞིག་གིས་ཉམས་སུ་ལེན་ནུས་པ་དེ་དག་འདི་ཕྱི་གཉིས་ཀར་
བདེ་ནས་བདེ་བར་འགྲོ་བ་ལ་ཐེ་ཚོམ་མེད། གཞན་ལ་འཚེ་བ་མེད་པ་
འདི་ཉམས་སུ་བླངས་ན་རང་གི་སྤྱོད་ངན་རྣམས་རང་གིས་འགོག་པས་



ཁྲིམས་ཞེས་པ་ཡིན་གར་དུ་ཅི་ཡང་མི་དགོས། གཞན་དུ་ན་འཇིགས་ཤིང་
རྔམ་པའི་ཁྲིམས་གཅོད་པ་དྲུང་དུ་ཡོད་ཚེ་ཁྲིམས་ཡོད་དང་མེད་ཚེ་ཁྲིམས་
མེད་དུ་གྱུར་བ་རེད། གལ་ཏེ་འཛམ་གླིང་ཐམས་ཅད་དེ་འདྲ་ཞིག་ཏུ་
གྱུར་ན་འགྲོ་བ་མིའི་རིགས་ལ་མདུན་ལམ་རྩ་བ་ནས་མེད་པ་ཉིད་དུ་གྱུར་བ་
རེད། དེ་འདྲའི་བསམ་པ་བཟང་བོ་དེ་དག་གསེར་སྲང་སྟོང་བྱིན་ཡང་
ཚོང་འདུས་ནས་ཉོ་རྒྱུ་མི་རྙེད། སྟོབས་འབྱོར་ཇི་འདྲ་ཞིག་དང་ལྡན་ཡང་
གཞན་ལ་འཕྲོག་རྒྱུ་མི་འོང༌། ངན་གཡོའི་སྦྱོར་བ་ལ་ཇི་ལྟར་མཁས་ཀྱང་
བརྐུ་རྒྱུ་མི་རྙེད། འོ་ན་ཇི་ལྟར་བྱ་ཞེ་ན། རྒྱུ་མཚན་དང་ལྡན་ པའི་
ཐབས་ཤིག་ལ་བརྟེན་ནས་ རང་རྒྱུད་ལ་ བསྐྱེད་དགོས། ཐབས་དེ་ནི་
གཞན་ལས་ཀྱང་ཅུང་ཟད་རེ་འབྱུང་མོད། ཆེས་ཕུལ་དུ་བྱུང་བ་ནི་དམ་
པའི་ཆོས་ཁོ་ན་ལས་བསྟན་པས་དེ་ལ་བརྟེན་པ་མ་གཏོགས་ཐབས་གཞན་
མེད་དོ།།དེང་སང་འཛམ་གླིང་ཧྲིལ་བོར་ཚན་རིག་ལག་ཤེས་དར་བས་ཕྱི་
རོལ་གྱི་དངོས་པོའི་འཚོ་བ་ལ་འཕེལ་རྒྱས་ཆེན་པོ་བྱུང་འདུག་སྟེ་འཇིག་
རྟེན་འཕུར་གྲུ་བཟོས་ཏེ་ཟླ་བའི་སྟེང་དུ་བགྲོད་ཅིང་མི་མ་ཡིན་པའི་གྲོང་
ཁྱེར་དང་སྐྱེ་འགྲོ་ལའང་མངོན་སུམ་དུ་ལྟ། | གློག་གི་ཀླད་པ་བཟོས་ཏེ་
ཕལ་བ་དག་གི་མཚན་རྨི་ལམ་གྱི་ནང་དུའང་འབྱུང་མི་ཐུབ་པའི་ཡོ་བྱད་སྣ་
ཚོགས་བསྐྲུན། འཕྲུལ་ཆས་ཀྱི་མི་བཟོས་ཏེ་དགྲ་འདུལ་གཉེན་སྐྱོང་གིས་



མཚོན་པའི་བྱ་བ་སྣ་ཚོགས་ལ་བཀོལ་སྤྱོད་བྱེད་པ་སོགས་བློར་མི་ཆུད་པ་
ཙམ་བྱུང་ཡོད། འོན་ཀྱང་དེ་དང་མཉམ་དུ་འཛམ་གླིང་ཐམས་ཅད་སྐད་
ཅིག་ལ་ཐལ་བ་རྡུལ་དུ་རློག་པའི་རྫས་ངན་གྱི་སྦྱོར་བ་གྲངས་ཀྱིས་མི་ཆོད་པ་
ཞིག་བཟོས་ཏེ་ས་ངོས་ཙམ་དུ་མ་ཟད་རྒྱ་མཚོའི་གཏིང་དང་། བར་སྣང་
ཐམས་ཅད་བཀང་སྟེ་འགྲོ་བ་མིའི་རིགས་མཐའ་དག་གི་ཚེ་སྲོག་དང་བཅས་
པ་རླུང་གསེབ་ཀྱི་མར་མེ་ལྟ་བུར་གྱུར་བ་ཤིན་ཏུ་ཡ་ང་བའི་དུས་སྐབས་རེད།
ནང་སེམས་ཀྱི་རྣམ་རྟོག་འདོད་ཆགས་དང་ཞེ་སྡང་སོགས་ནི་ཕྱིའི་དངོས་
པོའི་འཚོ་བ་ཇི་ལྟ་ཇི་ལྟར་འཕེལ་བ་དེ་ལྟ་དེ་ལྟར་ཇེ་རྒོད། ཇེ་རགས།
ཇེ་མང་དུ་འགྲོ་བ་མངོན་སུམ་ཚད་མ་རེད། སྔོན་དུས་སུ་རྒྱལ་བོའམ།
དམག་དཔོན་ལྟ་བུ་འགའ་ཞིག་གི་བྱ་བ་ཉེས་ན་ཡུལ་ཕྱོགས་གཅིག་གམ་
གཉིས་ཙམ་རེ་བརླག་ཐུབ་པ་ལས་གཞན་ཐམས་ཅད་མི་ནུས། ད་ལྟ་སྲིད་
འཛིན་ནམ་རིམ་པ་བརྒལ་བའི་ཚན་རིག་པའམ་དམག་དཔོན་ལྟ་བུ་ཞིག་གི་
བྱ་བ་ཉེས་ན་སའི་གོ་ལ་ཧྲིལ་བོ་བརླག་ཚར་བ་ཡིན། དེའི་ཕྱིར་འགྲོ་བ་
མིའི་རིགས་ཀྱི་མ་འོངས་པའི་མདུན་ལམ་ཇི་འདྲ་ཞིག་ཏུ་འགྱུར་བ་ནི་
གཞན་ལ་མི་འཚེ་བ་དང་གཞན་ཕན་སྒྲུབ་པའི་བསམ་པ་གཉིས་པོ་འདི་
ཡོད་མེད་ཁོ་ན་ལ་རག་ལས་ཡོད་པས་ད་ལྟའི་དུས་འདིར་འདི་གཉིས་ལས་
གལ་ཆེ་བ་གཞན་ཅི་ཡང་མི་འདུག ལར་མིའི་རིགས་ཡར་རྒྱས་ཟེར་བ་དེ་



ཕྱིའི་ལོངས་སྤྱོད་དང་། ནང་བསམ་བློའི་འཁྱེར་སོ་གཉིས་ཀའི་ཆ་ནས་ཇེ་
བཟང་དུ་འགྲོ་དགོས་པ་ལས། རང་བདེ་བའི་ཆེད་དུ་གཞན་སྡུག་བསྔལ་
བར་འདོད་ པ་ དང༌། རང༌ ཕྱུག་ པའི་ ཆེད་ དུ་ གཞན་ དབུལ་ འདོད།
གནོད་སེམས། གཡོ་སྒྱུ། ཧམ་སེམས་ སོགས་ བསམ་ངན་གྱིས་ཀུན་
ནས་བསླངས་ཏེ་སྤྱི་ཚོགས་ཧྲིལ་བོ་ངན་སྤྱོད་ཀྱིས་གང་ན་ཕྱིའི་ལོངས་སྤྱོད་
རྣམས་ནི་ཇི་ལྟར་ཡོད་ཀྱང་ཕན་པ་མེད་པར་མ་ཟད་སྡུག་བསྔལ་གྱི་སྣ་
འདྲེན་ཙམ་དུ་འགྱུར་རོ།།བདེ་བ་དང་སྡུག་བསྔལ་ཐམས་ཅད་ཀྱི་བྱེད་པ་པོ་
ལུས་དང་སེམས་གཉིས་པོ་འདི་ཡིན་ལ། དེ་ལས་ཀྱང་སེམས་འདི་ནི་གང་
བྱེད་ཀྱི་གཙོ་བོ་ཡིན་པས་ཡུན་ནས་ཡུན་དུ་བདེ་ཞིང་སྐྱིད་པ་ཞིག་འདོད་
ཕན་ཆད་མིའི་རིགས་སྤྱི་དང་བྱེ་བྲག་གི་སེམས་འདི་མི་འཆོས་ཐམས་མེད་
ཡིན་ནོ།།དེ་ལྟ་ན་ཐོག་མར་ནང་བ་སངས་རྒྱས་པའི་གཞུང་ནས་བཤད་པའི་
འགྲོ་བ་རིགས་དྲུག་ཏུ་སྐྱེ་བ་ལེན་ཚུལ་གྱི་འཁོར་བའི་རྣམ་གཞག་འདི་ལ་
ངེས་ཤེས་བསྐྱེད་པར་བྱ་དགོས་ཏེ་འདི་ཤེས་པ་དང་མ་ཤེས་པའི་ཁྱད་པར་
ལས་མིའི་རིགས་ཀྱི་མ་འོངས་པའི་མདུན་ལམ་ལ་ཕན་གནོད་ཆེས་ཤིན་ཏུ་
ཆེ་བའི་ཕྱིར་རོ།།གལ་ཏེ་ང་ཚོ་མི་ཚེ་གཅིག་པོ་འདི་མ་གཏོགས་སྐྱེ་བ་གཞན་
ལེན་མི་དགོས་པར་རྒྱུན་ཆད་འགྲོ་རྒྱུ་ཡིན་ན་ནི་བྱ་བ་ཐམས་ཅད་ཚེ་འདི་ཁོ་
ནའི་ཆེད་དུ་བྱས་ན་དེ་ལས་གཞན་པའི་བསམ་བློ་མང་བོ་གཏོང་དགོས་
16



དོན་སུ་ལའང་མི་འདུག་མོད། འོན་ཀྱང་དེ་འདྲ་ཞིག་ནི་གཏན་ནས་ཡིན་
པར་མི་སྣང་སྟེ། སྐྱེ་སེམས་སྐད་ཅིག་དང་པོ་དེའི་སྔོན་དུ་འཆི་སེམས་
སྐད་ཅིག་ཐ་མ་སོང་བ་ཡོད་ཅིང་། འཆི་སེམས་སྐད་ཅིག་ཐ་མ་དེའི་རྗེས་
སུ་ཡང་སྐྱེ་སེམས་སྐད་ཅིག་དང་བོ་འབྱུང་སྟེ་ཇི་སྲིད་དུ་བདག་མེད་རྟོགས་
པའི་ཡེ་ཤེས་ཀྱིས་ལས་ཉོན་གྱི་སྒྲིབ་པ་མ་སྤངས་པ་དེ་སྲིད་དུ་ཟོ་ཆུན་གྱི་ཁྱུད་
མོ་དང་། བུམ་ནང་གི་བུང་བ་བཞིན་དུ་རྒྱུན་ཆད་མེད་པར་འཁོར་བའི་
གནས་སུ་འཁོར་དགོས་པ་ཡིན་ནོ།།སེམས་ཅན་རྣམས་ཀྱི་ཤ་ཁྲག་གི་ལུས་
འདི་ནི་ཤི་བའི་ཚེ་རྒྱུན་ཆད་པར་འགྱུར་བས་སྐྱེ་བ་ཕྱི་མར་མི་འགྲོ་བ་བདེན་
མོད། ལུས་སེམས་གཉིས་ནི་རེ་ཞིག་ལྷན་ཅིག་ཏུ་ཚོགས་པ་ཙམ་ལས་ངོ་
བོ་དང་སྐྱེ་ཚུལ་སོགས་ཐ་དད་ཁོ་ན་ཡིན་པས་ལུས་ཕ་རོལ་ཏུ་མ་སོང་བ་ཙམ་
ལས་སེམས་ཕ་རོལ་ཏུ་མ་སོང་བ་ཅི་ལྟར་ཤེས་ཏེ་མི་ཤེས་སོ།།ལུས་ སེམས་
གཉིས་ཀྱི་སྐྱེ་ཚུལ་ཇི་ལྟར་ཐ་དད་ཡིན་ཞེ་ན། སྒྲ་བསྒྱུར་མར་བའི་སྲས་
དར་མ་མདོ་སྡེས་རྣམ་ཤེས་གཅིག་གྲོང་འཕོ་གྲོང་འཇུག་གི་གདམ་པ་ལ་
བརྟེན་ནས་ལུས་གསུམ་འདོར་ལེན་བྱས་ཚུལ་དང་། རྣལ་འབྱོར་བས་རྨི་
ལམ་སྤྲུལ་སྒྱུར་ལ་བརྟེན་ནས་གདོས་བཅས་ཀྱི་ལུས་ཤུལ་དུ་བཞག་སྟེ་རྒྱང་
རིང་བོར་འགྲོ་བ་དང༌། འདས་ལོག་པ་དག་གིས་ལུས་ཤུལ་དུ་བཞག་སྟེ་
རྣམ་ཤེས་གཞན་དུ་སོང་རིང་ཡུན་རིང་དུ་ལུས་རོ་ལྟར་གྱུར་ནས་སླར་ཡང་



རྣམ་ཤེས་ལུས་ལ་ཞུགས་པ་མང་པོ་བྱུང་དང་འབྱུང་མུས་སུ་ཡོད། | གཞན་
ཡང་སྤྱི་ལོ ༡༩༥༨ ལོའི་དགུན་དུས་སུ་ཨ་རིའི་དབྱི་ལིའུ་རོ་པུ་གླིང་གི་ཝ་ཏ་
ཞི་ཅའི་ས་ཁུལ་དུ་ལོ་བཅུ་བཞིར་སོན་པའི་བུ་མོ་ལའོ་ལན་ཟེར་བ་ལུས་
སེམས་གཉིས་ཀར་ནད་གང་ཡང་མེད་པ་ཞིག་ཡོད། ལོ་དེའི་ཟླ ༡༢ བའི་
ཚེས ༡ནུབ་མོར་དྲན་པ་མེད་པར་གྱུར། ། ” སླར་དྲན་པ་རྙེད་པའི་ཚེ་ཁྱིམ་
མཚེས་ཡ་ཧྲི་ལོ་ཕོས་ཁྱོ་ཤུག་གཉིས་ལ་ལོ་བཅུ་གཉིས་ཀྱི་སྔོན་ཤི་སོང་བའི་བུ་
མོ་མ་ལིས་ཞེས་པ་ཞིག་ཡོད་པ་དེ་ཁོ་ན་ཉིད་དུ་མངོན་སུམ་ཚད་མར་གྱུར་
ནས་འདུག ལའོ་ལན་ གྱིས་མ་ ལིས་ གཏན་ནས་མཐོང་མ་ མྱོང་ ཡང་
གཤིས་ཀ་ཐམས་ཅད་ཇི་མ་ཇི་བཞིན་དུ་འདུག མོས་སྔོན་གྱི་ཕ་མ་གཉིས་
སོགས་ཁྱིམ་ ཐམས་ཅད་གཏན་ནས་ངོ་མི་ཤེས་ཤིང་ང་རང་རང་ཁྱིམ་དུ་
གཏོང་རོགས་ཞེས་ཟེར། 《མ་ལིས་ཀྱི་ཕ་ཡ་ཧྲི་ལོ་ཕོས་ཀྱིས་དེ་ཐོས་འཕྲལ་
ཨ་རིའི་ཝ་ཧྲི་ཁང་ཤིན་གླིང་ཆོང་ནས་གྲོང་ཁྱེར་ནས་སྨྱོ་ནད་ཀྱི་ཆེད་ལས་
མཁས་པ་རབ་འབྱམས་པ་ཧྲི་ཏིས་ཝེན་ཧྲེན་བོས་ཏེ་བརྟག་དཔྱད་བྱེད་དུ་
བཅུག་ལའོ་ལན་གྱིས་ཡ་ཧྲི་ལོ་ཕོས་ཀྱི་ཁྱིམ་ཚང་གི་ལོ་རྒྱུས་ཕྲ་ཞིང་ཞིང་
པ་ཇི་བཞིན་དུ་བཤད་པས་ཕ་རྒན་ཤིན་ཏུ་ཡིད་ཆེས་དཀའ་བའི་གནས་ .
འདི་ལ་ཡིད་མི་ཆེས་ཀ་མེད་བྱུང་སྟེ། ངེད་ཀྱིས་དོན་འདི་ཅི་ཡིན་གཏན་
བྱེ་ནས་ཤེས་པ་མི་འདུག་གང་ལྟར་ཡང་འདི་ངེད་ཀྱི་མ་ལས་ཡིན་ཐག་ཆོད་
18



རེད་པས་རང་གི་ཁྱིམ་དུ་གཏོང་རོགས་ཟེར། ། ཧྲི་ཏིས་ཝེན་ཧྲིན་དང་ལའོ་
ལན་གྱི་ཕ་མ་གཉིས་ཀྱིས་ཀྱང་བློར་བབབ་སྟེ་ཟླ ༡ ༢ བའི་ཚེས ༢༤ ཉིན་མ་
ལིས་ཀྱི་ཕ་ཁྱིམ་དུ་སྤོས། ཁྱིམ་དུ་འབྱོར་མ་ཐག་མི་ཐམས་ཅད་ངོ་ཤེས།
མོ་རང་གི་སྔོན་གྱི་བྱ་སྤུའི་མགོ་རྒྱུན་སོགས་ངོས་འཛིན་བྱས། དེ་ལྟར་
ལུས་ ལའོ་ ལན་ གྱི་ དང་། །སེམས་ ནི་ མ་ ལིས་ ཁོ་ ནར་ གནས།
༡༩༥༩ལོའི་ཟླ ༣ པའི་ཚེས༧ཉིན་དུ་ཞིང་ཕ་མ་གཉིས་ལ་བོས་ཏེ་ལའོ་ལན་
སླར་ལོག་བྱུང་ཟེར། མོས་ཤིན་ཏུ་ཡི་མུག་པའི་ཉམས་ཀྱིས་གྲོགས་པོ་ཚོ་
ལ་གྱེས་མཇལ་ཞུས། ཟླ་༢ པའི་ཚེས ༢ ༡ ཉིན་ཡང་དྲན་མེད་དུ་གྱུར་ཏེ་
སླར་དྲན་པ་རྙེད་ཚེ་སྔོན་གྱི་ལའོ་ལན་རང་དུ་འདུག་པས་སྔར་གྱི་རང་ཁྱིམ་
དུ་ཕྱིར་ སོང་ངོ༌།།ཚུལ་འདི་ལ་དེང་རབས་ སེམས་ཁམས་རིག་པའི་ རབ་
འབྱམས་པ་ཧོ་ཆུས་ཞེས་པ་དེས་ རང་ཉིད་དངོས་ཀྱིས་དོན་འདིར་ རྒྱུས་
མངའ་བའི་དན་དཔང་གི་མི་ གཙོ་བོ་རྣམས་ལ་འདྲི་རྩད་ནན་ཏན་དུ་
བགྱིས་ཏེ་རྫུན་ཅུང་ཟད་ཀྱང་མི་འདུག་ཟེར་རོ།།གོང་གི་ཧྲི་ཏེས་ཝེན་ཧྲེན་
ཞེས་པ་དེ་ནི་ལྕེ་ཅིསཀླནས་ཡ་སློབ་གྲྭ་ཆེན་གླེམོའི་དབང་རྩའི་རིག་པ་དང༌།
སེམས་ཁམས་རིག་པའི་གཙོ་འགན་འཁུར་མཁན་དགེ་ རྒན་ཆེན་མོ་དེ་རེད།
འདིས་མཚོན་ནས་ཤེས་པར་བྱ་སྟེ་དེ་འདྲ་བ་དང་ཕྱོགས་མཚུངས་པ་མང་
བོ་འདུག་ཀྱང་ཡི་གེ་མང་བས་མི་སྤྲོའོ།།དེས་ན་ལུས་དེ་དང་སེམས་དེ་གཉིས་



ནི་རེ་ཞིག་ལས་ཀྱི་དབང་གིས་ལྷན་ཅིག་འདུས་པ་ཙམ་ལས་ངོ་བོ་བདག་
གཅིག་སོགས་མི་འགྲུབ་པས་ང་ཚོ་ནང་བའི་གཞུང་ལས་ལུས་ནི་མགྲོན་ཁང་
དང་རྣམ་ཤེས་ནི་མགྲོན་པོ་ལྟ་བུ་ཡིན་ཞེས་གསུངས་པ་འདི་དངོས་གནས་
དྲང་གནས་མིག་གིས་བལྟ་རྒྱུ་ཡོད་པ་ཞིག་དང་ལག་པས་གཟུང་རྒྱུ་ཡོད་
པའི་བདེན་དོན་ཞིག་ཡིན་པས་སྨྲ་བ་ཐམས་ཅད་ཀྱི་རྒྱལ་བོ་ཡིན་པར་ལྷང་
ངེར་གསལ་འདུག་གོ ། ཚན་རིག་པ་ཁ་ཅིག་གིས་རྫས་འགྱུར་གྱི་འགྱུར་
རིམ་ལས་སྲོག་ཆགས་བྱུང་བ་ཡིན་ཟེར། དེ་ཡང་གདོད་མའི་རླུང་ཁམས་
ཆེན་པོའི་ནང་ན་གནས་པའི་སྐྱེ་མེད་དངོས་པོ་རྣམས་འདུས་པ་ལས་སྐྱེ་
ལྡན་དངོས་པོར་གྱུར། དེ་ཆར་བའི་རྒྱུན་དང་འགྲོགས་ཏེ་རྒྱ་མཚོར་སོང༌།
རྒྱ་མཚོ་ནས་ རིམ་བཞིན་འཕེལ་ཏེ་ ཕྲ་ཕུང་ཉིང་རྡུལ་ གྱི་སྐྱུར་རྫས་ དང་།
སྤྲི་དཀར་གྱི་བཅུད་དུ་གྱུར་ཅིང་མཐར་སྲོག་ཆགས་སུ་གྱུར་པས་ཚེ་སྲོག་ནི་
སའི་གོ་ལ་རང་ནས་བྱུང་ཞེས་ཟེར། །འདི་ཉིད་སྤྱི་ལོ༡༩༥༥ལོར་ཨ་རིའི་
རྫས་འགྱུར་རིག་པ་བ་མེའུ་ལའེ་ཞེས་པས་ཞིབ་འཇུག་བྱས་ཏེ་ཤེས་པ་ཡིན་
ལ། (༡༩༣༩ལོར་ནོ་པེ་ཨེར་རྫས་འགྱུར་རིག་པའི་བྱ་དགའ་ འཐོབ་
མཁན་ཡོའུ་ལེས་ཞེས་པ་དེས་ཀྱང་འདིར་ཡིན་ཐག་བཅད་འདུག ཡང་
ཚན་རིག་པ་འགའ་ཞིག་གིས་ནི་འགྲོ་བའི་ཚེ་སྲོག་འདི་སྐར་མ་གཞན་ནས་
བྱུང་ཞེས་ཀྱང་ཟེར་རོ།། དེ་ལ་དཔྱད་པ་སྔ་མ་དེས་སེམས་ཅན་གྱི་ལུས་དེ་



ལྟར་དུ་བྱུང་བ་ཡིན་པ་བརྒྱ་ལ་གྲུབ་ཏུ་ཆུག་ཀྱང་སེམས་ཀྱི་ཡ་མཐའ་ཡང་
དུས་དེ་ཉིད་ཀྱི་ཚེ་གསར་དུ་བྱུང་བ་ཡིན་ཞེས་ནི་གཏན་ནས་སྨྲ་མི་ནུས་ཏེ་
ལུས་སེམས་གཉིས་ཀྱི་སྐྱེ་ཚུལ་མི་འདྲ་བར་གོང་དུ་བཤད་པ་ལྟར་དང་།
གཞན་ཡང་མངལ་སྐྱེས་ཀྱི་སེམས་ཅན་རྣམས་ཀྱི་ལུས་ནི་ཐམས་ཅད་ཀྱང་ཕ་
མའི་ཁུ་ཁྲག་གཉིས་པོ་རིམ་པར་འགྱུར་བ་ལས་བྱུང་བར་ཐམས་ཅད་ཀྱིས་
ཁེས་ལེན་མོད། སེམས་ནི་དེ་ལྟར་མིན་ཚུལ་འོག་ཏུ་འཆད་དོ།།ཡང་
དངོས་གཙོའི་ཚན་རིག་པ་འགའ་རེས་མིའི་བསམ་གཞིག་བྱེད་པའི་རྣམ་
ཤེས་འདི་བེམ་པོ་དང་སོ་སོར་འབྱེད་རྒྱུ་མེད་པའི་བེམ་པོའི་ཆ་ཤས་ཤིག་
རེད། རྣམ་ཤེས་ཀླད་ཆེན་ལ་བརྟེན་དགོས། དེའི་ཕྱིར་མི་ཤི་བའི་ཚེ་
ལུས་ཞིག་ནས་མེད་པར་གྱུར་པས་རྣམ་ཤེས་ཀྱང་རྒྱུན ཆད་པར་འགྱུར་ཟེར།
ཡང ༡༩༦༣ ལོར་ནོ་པེ་ཨེར་གསོ་རིག་བྱ་དགའ་ཐོབ་མྱོང་མཁན་གྱི་དབྱིན་
ཇིའི་ཡོས་ཧན་ཨེ་ཁུ་ལིས་སོགས་ཕུལ་དུ་བྱུང་བའི་ཚན་རིག་པ་མང་བོ་ཞིག་
གིས་ནི་མིའི་ལུས་ཀྱི་ནང་བེམ་པོ་མ་ཡིན་པའི་དངོས་པོ་སྟེ་རྣམ་ཤེས་ཤིག་
ཡོད་ལ། དེ་མིའི་ལུས་ ཞིག་ པའི་འོག་ ཏུའང་ རྟག་ པར་ གནས་ ཡོད།
ཀླད་ཆེན་ནི་དཔེར་ན་འཕྲུལ་ཆས་ཀྱི་གློག་གི་ཀླད་པ་ལྟ་བུ་དང་། རྣམ་
ཤེས་ནི་དེ་ལ་བཀོད་འདོམ་བྱེད་པའི་མིའི་ཀླད་པ་ལྟ་བུ་རེད་ཅེས་ཟེར་རོ།།དེ་
ལས་སྔ་མ་དག་གིས་མི་ཤི་བའི་འོག་ཏུ་ཀླད་ཆེད་མེད་པས་རྣམ་ཤེས་ཀྱང་



མེད་ཟེར་བ་ནི་ཕྱིན་ཅི་ལོག་ཁོ་ན་སྟེ། ད་ལྟ་འཛམ་བུ་གླིང་གི་ཐོག་ན་སྐྱེ་
བ་སྔ་མ་ནས་ཕྱི་མར་འཕོ་ཚུལ་བར་སྲིད་ཀྱི་གནས་སྐབས་དང་བཅས་པ་
བདེན་དཔང་ཚད་མ་དང་ལྡན་པའི་སྒོ་ནས་དྲན་མཁན་སྐྱེ་བོ་བརྒྱ་སྟོང་དུ་
མི་ཐམས་ཅད་ལ་མཐུན་སྣང་དུ་བྱུང་དང་འབྱུང་མུས་སུ་ཡོད་པ་ཡིན་ན།
ཅི་མངོན་སུམ་ལ་སྐུར་བ་གདབ་རྒྱུ་ཡིན་ནམ། དངོས་ཡོད་ཀྱི་གནས་ཚུལ་
ཁས་མི་ལེན་ན་ཅི་ཞིག་ལ་དངོས་གཙོ་ཟེར། གཞན་ཡང་དེང་དུས་འཛམ་
གླིང་ན་དང་བོ་ཉིད་ནས་ཀླད་ཆེན་མེད་པའི་མི་བཅུ་ཕྲག་འགའ་ཞིག་ཚན་
རིག་གིས་གསར་མཐོང་བྱུང་ལ། དེ་དག་གི་བློ་གྲོས་ཀྱང་མི་ཕལ་བ་ལས་
ལྷག་པར་འདུག་ཅེས་ཟེར་བས་ཀླད་ཆེན་མེད་ན་རྣམ་ཤེས་མེད་ཟེར་བ་ནི་
མངོན་སུམ་དང་ཡང་འགལ་བ་ཞིག་གོ ། དེས་ན་འདི་ལྟར་བལྟ་བར་བྱ་
སྟེ། མི་ཤི་བའི་རྗེས་སུ་ གཟུགས་ཕུང་གིས་བསྡུས་པའི་ཤ་ཁྲག་གི་ལུས་
འདི་ནི་འདིར་མེད་པར་འགྱུར་བ་སྨྲོས་མ་དགོས་ལ། འོན་ཀྱང་སེམས་ནི་
དེ་གར་རྒྱུན་ཆད་པ་མ་ཡིན་ཏེ། ལུས་ཞིག་པ་ཙམ་གྱིས་སེམས་རྒྱུན་ཆད་
དགོས་པའི་རྒྱུ་མཚན་རྡུལ་ཙམ་ཡང་མེད་པའི་ཕྱིར་རོ།།དེའི་ཚེ་ལུས་འདི་ལ་
སེམས་མི་གནས་པ་ཙམ་ཞིག་གྲུབ་མོད། 1:|: སེམས་གཏན་མེད་དུ་གྱུར་བ་ནི་
སུས་ཀྱང་མི་རྟོགས་སོ།།འཆི་བའི་ཚེ་ སྒོ་ལྔའི་རྣམ་ཤེས་ སོགས་རྣམ་ ཤེས་
རགས་པ་རྣམས་འགགས་ནས་ཀུན་གཞིའི་རྣམ་ཤེས་ཀྱི་ངང་དུ་བརྒྱལ་ཏེ་
| 22



འགྲོ། རེ་ཞིག་ནས་བརྒྱལ་སངས་ཚེ་བར་སྲིད་ཀྱི་སྣང་བ་ཤར་ཏེ་ཐོགས་
རེག་དང་བྲལ་བའི་ལུས་དང་ལྡན་ཅིང་། བྱ་སྒྲོ་རླུང་གིས་བཏགས་པ་
འདྲ་བ་གར་འགྲོ་དང་འདིར་འགྲོ་མེད་པ། ཚེ་ཚད་ལ་ངེས་པ་མེད་པ།
ལ་ལས་རང་གི་རོ་ཡང་མཐོང་བ་དེ་འདྲ་ཞིག་ཏུ་འགྱུར་རོ།།གལ་ཏེ་མངལ་དུ་
འཇུག་པའི་རྒྱུ་རྐྱེན་མ་ཚང་ན་དེ་ཉིད་དུ་ཡུན་རིང་གནས་ལ། །གལ་ཏེ་
མངལ་དུ་འཇུག་པའི་རྒྱུ་རྐྱེན་ཚང་ན་ནི། དེའི་ཚེ་བདག་རྩྭའི་ཕུག་གམ།།
ཕྲག་ཕུག་གམ། ? ཁང་བ་བརྩེགས་མའི་ནང་དུ་འཇུག་གོ་སྙམ་པ་ལ་སོགས་
པ་རང་རང་གི་ལས་ཀྱི་དབང་གིས་འདུ་ ཤེས་མ་ངེས་པ་ སྣ་ཚོགས་པས་
མངལ་དུ་འཇུག་པར་འགྱུར་ཏེ། དགའ་བོ་མངལ་དུ་འཇུག་པའི་མདོ་
ལས། དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་དགའ་བོ་ལ་འདི་
སྐད་ཅེས་བཀའ་སྩལ་ཏོ།།དགའ་བོ་སེམས་ཅན་རྣམས་ནི་མངལ་དུ་འཇུག་
པར་འདོད་པའི་ཚེ་རྒྱུ་དང་རྐྱེན་ཕུན་སུམ་ཚོགས་པར་གྱུར་ན་ནི་ལུས་ལེན་
པར་འགྱུར་གྱི་གལ་ཏེ་ཕུན་སུམ་ཚོགས་པར་མ་གྱུར་ན་ནི་ལུས་ལེན་པར་མི་
འགྱུར་རོ།དེ་ལ་རྐྱེན་དང་མི་ལྡན་པ་ཞེས་བྱ་བ་གང་ཞེ་ན། འདི་ལྟ་སྟེ།
ཕ་དང་མ་གཉིས་ཡང་ཆགས་པའི་སེམས་བྱུང་བར་གྱུར། 1:|བར་མ་དོའི་
ཕུང་བོ་ཡང་མངོན་དུ་གྱུར་ཅིང་སྐྱེ་བའི་གནས་ཡོངས་སུ་ཚོལ་བར་བྱེད་
ཀྱང་ཕ་མ་དེ་དག་གི་འདུ་འཕྲོད་སྔ་ཕྱིར་གྱུར་ཅིང་དུས་གཅིག་ཏུ་བྱུང་བར་



མ་གྱུར་ཏམ། སོ་སོའི་ལུས་ལ་ནད་རྣམས ལྡན་པར་གྱུར་ན་ཡང་མངལ་
དུ་འཇུག་པར་མི་འགྱུར་ཞེས་དང་། > གལ་ཏེ་ཕ་མ་ཚོ་རིགས་བཙུན་ཞིང་
བསོད་ནམས་ཆེན་པོ་དང་ལྡན་པར་གྱུར་ལ་བར་མ་དོའི་ཕུང་བོ་བསོད་
ནམས་ཆུང་བའམ།་ བར་མ་དོའི་སྲིད་པ་ཚོ་རིགས་བཙུན་ཞིང་བསོད་
ནམས་ཆེན་པོ་དང་ལྡན་པར་གྱུར་ལ་ཕ་མ་བསོད་ནམས་ཆུང་བར་གྱུར་
ཏམ། གཉིས་ཀ་བསོད་ནམས་དང་ལྡན་ཡང་ཕན་ཚུན་ཕྲད་པར་གྱུར་
བའི་ལས་བསགས་པར་མ་གྱུར་ན་ཡང་མངལ་དུ་འཇུག་པར་མི་འགྱུར་རོ།།
ཞེས་དང༌། གཞན་ཡང་དགའ་བོ་ཇི་ལྟར་མའི་མངལ་དུ་འཇུག་པར་
འགྱུར་ཞེ་ན། འདི་ལྟ་སྟེ། ཕ་མ་ཡང་ཆགས་པའི་སེམས་སྐྱེ་བར་གྱུར།
དུས་ཀྱི་ཟླ་མཚན་ཡང་རྗེས་སུ་མཐུན་པར་གྱུར། བར་མ་དོའི་ཕུང་བོ་
ཡང་མངོན་དུ་གྱུར་བས། གོང་མ་ལྟ་བུའི་སྐྱོན་མང་བོ་ཡང་མེད་ཅིང་ལས་
ཀྱི་རྐྱེན་དང་ལྡན་པར་གྱུར་ན་མངལ་དུ་འཇུག་པར་འགྱུར་རོ།།འདི་ལྟར་
བར་མ་དོའི་ཕུང་བོ་དེ་མངལ་དུ་འཇུག་པར་འདོད་པ་ན་དེ་ཡང་རྣམ་པ་
གཉིས་སུ་འགྱུར་ཏེ། གཉིས་གང་ཞེ་ན། བསོད་ནམས་དང་མི་ལྡན་པ་
དང༌། བསོད་ནམས་ཆེན་པོ་དང་ལྡན་པ་གང་ཡིན་པའོ།། བསོད་
ནམས་དང་མི་ལྡན་པ་གང་ཡིན་པ་དེ་ནི་རྣམ་པར་རྟོག་པའི་སེམས་བྱུང་
ནས་ཡུལ་མཐོང་བར་གྱུར་བ་ན་འདི་སྙམ་དུ་སེམས་ཏེ། དེང་བདག་ནི་
24-



རླུང་དང༌། གྲང་བ་དང་། ནམ་རྨུགས་པ་དང་། ཆར་བབས་པ་
དང་། སྐྱེ་བོ་མང་བོའི་ཅ་ཅོ་དང་། མང་བོའི་མཐུ་སྟོབས་ཀྱིས་གནོད་
པ་བྱེད་པ་དང་ཕྲད་པར་གྱུར་ཏོ་ཞེས་འཇིགས་ཤིང་སྐྲག་པ་སྐྱེས་ནས་དེང་
བདག་རྩྭའི་ཁྱིམ་དང་། ལོ་མའི་ཁྱིམ་དང་། རྩིག་དྲུང་དབེན་པར་
འཇུག་པར་བྱའོ།།ཡང་ན་རི་དང་། ནགས་སྡུག་པོ་དང་། བྲག་ཕུག་
དག་ཏུ་འཇུག་པར་བྱའོ།། སྙམ་དུ་སེམས་ཏེ་གཞན་ཡང་འདུ་ཤེས་རྣམ་
པ་སྣ་ཚོགས་བསྐྱེད་ནས་ཇི་ལྟར་མཐོང་བ་བཞིན་དུ་མའི་མངལ་དུ་འཇུག་
པར་བྱའོ།།གང་བསོད་ནམས་ཆེན་པོ་དང་ལྡན་པ་དེ་ཡང་འདི་སྙམ་དུ་
སེམས་ཏེ། དེང་བདག་ནི་རླུང་དང་། གྲང་བ་དང་། ནམ་ཚུགས་པ་
དང་། ཆར་བབས་པ་དང་། སྐྱེ་བོ་མང་བོའི་ཅ་ཅོ་དང༌། མང་བོའི་
མཐུ་སྟོབས་ཀྱིས་གནོད་པར་བྱེད་པ་དང་ཕྲད་པར་གྱུར་ཏོ་ཞེས་འཇིགས་
ཤིང་སྐྲག་པ་སྐྱེས་ནས་ཁང་བ་བརྩེགས་མའི་སྟེང་དུ་འཛེག་པའམ། ཡང་
ཐོག་མཐོན་པོའི་སྟེང་དུ་འཛེག་ པའམ། གཞལ་མེད་ཁང་གི་ནང་དུ་
འཇུག་པའམ། ཁྲི་ལ་འདུག་པར་བྱའོ་སྙམ་དུ་སེམས་ཏེ། གཞན་ཡང་
འདུ་ཤེས་རྣམ་པ་སྣ་ཚོགས་བསྐྱེད་ནས་ཇི་ལྟར་མཐོང་བ་བཞིན་དུ་མའི་
མངལ་དུ་འཇུག་པར་འགྱུར་རོ།།ཞེས་གསུངས་སོ།།དེ་ལྟར་སྐྱེ་བ་སྔ་མའི་མ་
རིག་པ་དང་འདུ་བྱེད་ལས་ཚེ་འདིའི་རྣམ་ཤེས་འགྲུབ་སྟེ། དེ་ནས་མིང་
25



གཟུགས། སྐྱེ་མཆེད་རྣམས་རིམ་པར་འབྱུང་ལ་སླར་ཡང་ལས་བསགས་
ཤིང་དེས་གསོས་བཏབ་སྟེ་སྐྱེ་བ་ཕྱི་མའི་རྒ་ཤིའི་བར་འབྱུང༌། ཤི་ནས་
མེད་དུ་མི་འགྲོ་བར་ཡང་སྐྱེ་བ་ཕྱི་མ་ལེན་ཏེ། རང་གི་རིགས་འདྲ་ཕྱི་མ་
སྐྱེད་བྱེད་ཀྱི་རྒྱུ་རྐྱེན་ཐམས་ཅད་ཚང་ནས་ཡོད་པའི་ཕྱིར་རོ། ། དེ་ལྟར་སྐྱེ་
བ་སྔ་ཕྱི་འདི་སྒྲུབ་ཚུལ་ལ་ཚད་མ་གྲུབ་པ་དང་དབུ་མ་སྙིང་བོ་སོགས་ལས་
དངོས་སྟོབས་ཀྱི་རིགས་པ་དུ་མས་བསྒྲུབས་པ་ནི་གཞུང་དེ་དག་ཏུ་གསལ་
བས་སླར་ཡང་འཆད་མི་དགོས་ལ། དེ་དག་ལས་གཞན་ཡང་རྗེས་དཔག་
གི་སྒྲུབ་བྱེད་མང་བོ་འདུག་མོད། འདིར་ཁོ་བོ་ནི་ད་ལྟ་འཛམ་གླིང་གི་
རྒྱལ་ཁབ་མང་བོར་མངོན་སུམ་ཚད་མས་ཐུན་མོང་དུ་གྲུབ་པ་འགའ་ཞིག་
གིས་མཚོན་ཙམ་འཆད་དེ། གང་གི་ཕྱིར་ན། མངོན་སུམ་ནི་ཚད་མ་
ཐམས་ཅད་ཀྱི་མཐར་ཐུག་ཡིན་པས་དེ་ཁས་མི་ལེན་པ་དང་དེ་ལ་སྐུར་བ་
འདེབས་མཁན་ཞིག་ཡོད་ན་དེ་ནི་བླུན་པོའི་ངང་ཚུལ་མཚོན་པ་ཙམ་ཡིན་
པས་སེམས་ཤེས་སུ་ཞིག་དེ་དང་བགྲོ་བར་བྱེད། གཞན་བློ་དང་ལྡན་པ་
དག་ལ་ནི་ལས་རིགས་འགའ་ཞིག་ཡིན་ཡང་རུང་སྟེ་ཡིད་ཆེས་རྔམ་པོ་ཆེ་
འདྲོང་བར་འགྱུར་བའི་ཕྱིར་རོ། ། དེ་ཡང་སྤྱི་ལོ ༡༩༣༦ལོར་རྒྱ་གར་
དྷི་ལིའི་གྲོང་ཁྱེར་དུ་བུ་མོ་ཞིག་བཙས་པ་ལ་ཧང་ཏིས་ཏི་པིས་ཞེས་ཟེར།
མོས་ཆུང་ངུའི་དུས་ནས་བཟུང་རྟག་ཏུ་སྐྱེ་བ་སྔ་མར་མོ་རང་རྒྱ་གར་གྱི་གྲོང་
.26 -



ཁྱེར་མ་ཐི་ལར་སྡོད་ཚུལ་རྣམས་ཡང་ཡང་གླེང་། ཁྱིམ་ཚང་དེས་ཚོང་
ཁང་འབྲིང་ཤོས་ ཤིག་གཉེར་ཡོད་པས་ཚོང་བ་མང་བོ་རྟག་ཏུ་དེར་འོང་
གིན་འདུག བུ་མོ་ལོ་དགུར་སོན་པའི་ཉིན་ཞིག་ཚོང་བ་ཞིག་འོང་བ་
མཐོང་ནས་རབ་ཏུ་དགའ་སྟེ། འདི་ངའི་ཁྱོ་གའི་གཅེན་པོ་མ་ཐི་ལར་
ཡོད་པ་དེ་རེད་ཟེར། ཚོང་བ་དེས་ང་རང་དངོས་གནས་མ་ཐི་ལ་ནས་
འོང་བ་ཡིན་ལ། མོས་བཤད་པའི་གཅུང་བོ་དེའང་དངོས་གནས་ཡོད།
གཅུང་བོའི་ཆུང་མ་དེ་ལོ་བཅུ་ལྷག་གི་སྔོན་དུ་ཕྲུ་གུ་བཙའ་མ་ནུས་པར་ཤི་
སོང་བ་ཡིན་ན་འདི་ཅི་ཞིག་སྙམ་དུ་ཡ་མཚར་ཏེ། འོ་ན་ཁྱོད་ཀྱི་ཁྱོ་བོ་དང་
ཕྲུ་གུའི་མིང་ ཅི། ཁྱོ་གའི་མིང་ལ་ཁའེ་ཉན་ལ་ཧྲི་ཇོས་པིས་ཞེས་དང༌།
བུའི་མིང་ཕུས་ཧ་ལས། བུ་མོའི་མིང་ལ་པེ་ལ་ཟེར། དེ་ཐོས་པ་དང་
ཚོང་བ་དེ་ཧ་ལས་ཏེ་ཨ་ཙི། དངོས་གནས་རེད། ཅུང་ཟད་ཀྱང་ནོར་
བ་མི་འདུག་གོ །དེ་ནས་ཚོང་བ་དེ་དང་བུ་མོའི་ཕ་གཉིས་ལྐོག་གྲོས་བྱས་
ཏེ། ཉིན་ཞིག་བུ་མོའི་སྐྱེ་བ་སྔ་མའི་ཁྱོ་བོ་དང་། ཕྲུ་གུ་རྣམས་ཚོང་བ་
དེས་ཁྲིད་ནས་ བྱུང༌། བུ་ མོས་ མཐོང་ མ་ ཐག་ ཏུ་ ཤིན་ ཏུ་ དགའ་སྟེ།
བདག་གི་ཁྱོ་བོ་སླེབ་བྱུང་ཟེར་ཞིང་འཐམས་ཏེ་ཡང་ཡང་དུ། ཕྲུ་གུ་དག་
གི་དྲུང་དུ་སོང་སྟེ་ཕིས་ཧ་ལིས་དང་པོ་ལ་གཉིས་ཆེན་པོ་འདི་འདྲ་ཞིག་ཏུ་
གྱུར་ཟིན་འདུག་ཅེས་ཟེར་ནས་ངུའོ།།དེར་ཡོད་ཀྱི་སྐྱེ་བོ་ཐམས་ཅད་ཧ་ལས་
27



སོ།།གཏམ་དེ་དྷི་ལིའི་གྲོང་ཁྱེར་ཡོངས་སུ་ཁྱབ་པས་ཚན་རིག་པ་རྣམས་ཀྱིས་
དམིགས་གསལ་གྱི་བརྟག་དཔྱད་ཨུ་ཡོན་ལྷན་ཁང་ཞིག་བཙུགས་ཏེ་ཉིན་
གཅིག་བུ་མོས་གང་དུ་འགྲོ་རྒྱུ་ཡིན་གཏན་ནས་མ་ཤེས་པར་བྱས་ཏེ་མེ་
མཁོར་ལ་ཞུགས་ཏེ་མ་ཐི་ལར་ཁྲིད་དེ་སོང་། མ་ཐི་ལའི་ཡུལ་མིས་ཤེས་
འཕྲལ་ཐམས་ཅད་རུབ་སྟེ་མེ་འཁོར་ས་ཚུགས་སུ་ལྟད་མོ་བལྟ་བར་འོང༌།
བུ་མོ་མེ་འཁོར་ལས་བབ་མ་ཐག་མི་ཚོགས་ཀྱི་ཁྲོད་ནས་སྐྱེ་བ་སྔ་མའི་མ་དང་
ནུ་མོ་དག་ངོས་ཟིན་པར་མ་ཟད་ཁྱོ་བོའི་ཉེ་འབྲེལ་ཁམས་ཅད་ངོ་ཤེས་ཏེ་དེ་
གའི་ཡུལ་སྐད་ཀྱི་གཏམ་སྨྲ་བས་ཐམས་ཅད་ཆེས་ཡ་མཚན་དུ་གྱུར། དེ་
ལྟར་མེ་འཁོར་འབབ་ཚུགས་ ནས་ བརྟག་དཔྱད་གྲུབ་རྗེས་ བུ་ མོའི་ མིག་
གཉིས་པོ་བཀབ་སྟེ་ཤིང་རྟ་ལ་བཞག་སྟེ་སྔོན་གྱི་ཁྱིམ་དུ་འགྲོ་ཚུལ་བཤད་དུ་
བཅུག་པས་ཤར་རེར་རང་ཁྱིམ་དུ་ལོག་གོ ། ཁྱིམ་དུ་ཕྱིན་རྗེས་ས་འོག་ཏུ་
དངུལ་སྦས་ཡོད་ཚད་བཤད་དེ་ས་བརྐོས་པས་སྒམ་ཞིག་བྱུང༌། ནང་གི་
དངུལ་གྱི་གྲངས་དང་བཅས་བསྙད་དེ་ཁ་ཕྱེ་བས་སྐམ་ སྟོང་བར་འདུག་
མོས། 7 ཡ་མཚན། དངུལ་ངེས་པར་དུ་ཡོད་དགོས་རྒྱུ་ལ། གཞན་
གྱིས་ཁྱེར་རམ་ཟེར། དེའི་ཚེ་སྔོན་གྱི་ཁྱོ་བོ་སྐྲག་སྟེ་འདར་ བཞིན་དུ་
དངུལ་དངོས་གནས་འདུག་ཀྱང་། ཆུང་མ་ཤི་རྗེས་བདག་གིས་མཐོང་སྟེ་
སྤྱད་པ་ཡིན་ཟེར། ཁོང་གིས་ད་དུང༌། འདི་ནི་ཤིན་ཏུ་འཇིགས་པའི་



གནས་ཤིག་སྟེ་ཁོ་བོའི་ཆུང་མ་སྔ་མ་དང་གདོང་དབྱིབས་མི་འདྲ་བ་ཙམ་མ་
གཏོགས་སྐད་གདངས་དང་།། གཤིས་ཀ བྱེད་སྟངས་ཐམས་ཅད་ཇི་
མ་ཇི་བཞིན་རེད་ཅེས་ཟེར་རོ།། ཧིན་དྷུ་སློབ་གྲྭ་ཆེན་མོའི་དགེ་རྒན་རབ་
འབྱམས་པ་ཀྲུས་ཤིང་ཀྲུང་གིས་བུ་མོ་འདི་ཕྱིས་ཧིན་དྷུ་པིང་ཙི་ཕོའི་སློབ་གྲྭ་
ཆེན་མོའི་ཞིབ་འཇུག་སློབ་གླིང་ནས་སློབ་མཐར་ཕྱིན་ཏེ་དྷུ་ལིའི་བུད་མེད་
ཀྱི་སློབ་གྲྭ་ཆེན་མོ་ཞིག་གི་མཚན་ཉིད་རིག་པའི་དགེ་རྒན་བྱས་ཤིང༌། ལོ་
སུམ་ཅུར་སོན་སྐབས་ད་དུང་ཡང་སྐྱེ་བ་སྔ་མའི་ལོ་རྒྱུས་དག་དྲན་གྱིན་
འདུག་ཀྱང་བྱིས་པའི་དུས་ལྟ་བུའི་གསལ་བོ་ཞིག་དྲན་ཐུབ་པ་མི་འདུག་
ཟེར་རོ།།དེ་བཞིན་དུ་དབྱིན་ཇིའི་ཡུན་གུ་ནན་ས་ཆའི་ཧུ་ཁུ་ས་མོའི་གྲོང་དུ་
ཕོས་ལོ་ཁུ་ཁྱོ་ཤུག་གཉིས་ལ་བུ་མོ་གྲུང་ནེས་ཞེས་པ་ལོ་བཅུ་གཅིག་ཅན་ཞིག་
དང་། ཅུས་ཆུས་ལན་ཞེས་པ་ལོ་དྲུག་ཏུ་སོན་པ་ཞིག་ཡོད་པ་གཉིས་ཀ་
རླངས་འཁོར་གྱིས་བསྣད་དེ་བསད། ཕ་མ་གཉིས་པོ་སེམས་སྡུག་དྲག་སྟེ་
གནས་གཞན་ཞིག་ཏུ་སྤོས་ནས་བསྡད། ལོ་ཕྱེད་ཀྱི་རྗེས་ སུ་ པོས་ལོ་ཁུ་
མངལ་ཆགས་པར་གྱུར་ཏེ་བུ་མོ་མཚེ་མ་ཞིག་བཙས་པ་ལ་མིང་དུ་ཙུན་ནེས་
ཧ་དང་ཅ་ལུན་ཞེས་བཏགཅུས་ཆུས་ལན་འཆི་ཚེ་དཔྲལ་བ་དང་དཔུང་
བར་རྨ་བཏོད་པ་དེ་དང་མཚུངས་ པར་ཙུན་ནེས་ ཧ་ཡི་ ཐོད་ པའི་ སྟེང་
མངལ་ནས་བྱུང་བའི་རི་མོ་དཀར་བོ་ཕྲ་ལ་རིང་བ་ཞིག་དང་དཔུང་བར་



ཡང་དེ་འདྲའི་རྟགས་ཤིག་བྱུང་འདུག ལོ་གསུམ་གྱི་རྗེས་སུ་ཕོས་ལོ་ཁུས་
བུ་མོ་གཉིས་ཁྲིད་དེ་དེ་སྔོན་གྱི་སྡོད་གནས་ཧུ་ཁུ་ས་མོར་ཕྱིན་པས་དེར་
འབྱོར་བ་ན་བུ་མོ་གཉིས་ཀྱིས་སྐད་ཆེན་པོས། ། ཕ་གི་ནི་སྔོན་ངེད་གཉིས་
རྟག་ཏུ་རྩེད་མོ་རྩེ་བའི་ གནས་ དེ་རེད། ངེད་ཚོའི་སློབ་ གྲྭ་ཡང༌ དེའི་
ལོགས་སུ་ཡོད། འདི་ནི་ངེད་ཅག་རྒྱུན་དུ་རྩེ་བའི་ཤུལ་སྐས་དེ་རེད་ཅེས་
ཅ་ཅོ་འདོན། སྔོན་གྱི་གནས་ཁང་ཡོད་ས་དེའང་ལེགས་པར་སྟོན་ཤེས་
འདུག བུ་མོ་གཉིས་ལོ་བཞིར་སོན་སྐབས་ཕ་མ་གཉིས་ཀྱིས་སྔར་ཤི་བའི་
བུ་མོ་གཉིས་ཀྱི་རྩེད་ཆས་རྣམས་བྱིན་པས། དེ་དག་གི་ཁྲོད་ན་རྩེད་ཆས་
བྱིས་པ་ གཉིས་ ཡོད་ པ་ དེ་གཉིས་ཀྱི་ སྔོན་ གྱི་ མིང་ དེ་ ཇི་ བཞིན་དུ་ ཤེས།
ཁོང་གཉིས་སྔོན་འཆི་ཁའི་དུས་ཀྱི་དངངས་སྐྲག་དེ་ནི་ད་དུང་བརྗེད་མི་
འདུག་སྟེ། ཐེངས་མང་བོར་མཚན་མོ་གཉིད་ལས་གློ་བུར་དུ་སད་དེ་
གཉིས་ཀ་ ཕན་ཚུན་འཐམས་ནས། ངེད་གཉིས་རླངས་འཁོར་འདིས་
གནོན་འོང་གིན་འདུག་ཅེས་སྐྲག་སྣང་ཆེན་པོ་སྐྱེ་ཞིང༌། ཅ་ལུན་གྱིས་
ཙུན་ནས་ཧའི་མགོ་བོ་བསྐྱོར་ནས་ཁྱོད་ཀྱི་མིག་ནས་ཁྲག་བཞུར་གྱིན་འདུག་
ཅེས་ངུ་བར་བྱེད་དོ།།ཕོས་ལོ་ཁུ་ཁྱོ་ཤུགས་གཉིས་ཀྱིས་དོན་དེ་དག་འདི་
གཉིས་ལ་གཏན་ནས་བཤད་མྱོང་མི་འདུག་པས་སྨྱོ་ནད་ཆེད་ལས་མཁས་
པས་བརྟགས་དཔྱད་བྱས་ཀྱང་སྐྱེ་བ་སྔ་མ་ནས་ཕྱི་མར་འཕོས་པ་དེ་ལས་



གཞན་པའི་རྒྱུ་མཚན་ཅི་ཡང་རྙེད་མི་འདུག་གོ །ཀྱེ་མ་མ་ལ་འདི་གཉིས་
ཀྱིས་ལས་ཅི་ཞིག་བསགས། དང་བོ་ཕ་མ་གཅིག་གི་ཕྲུ་གུར་གྱུར། འཆི་
བའི་ཚེ་ནའང་མཉམ་དུ་ཤི སླར་ཡང་མཚེ་མེར་གྱུར་ཏེ་སྐྱེ་བ་ཡང་དྲན་
པ་ཞིག་ཏུ་གྱུར་བ་མ་ཡིན་ནམ། ལས་ཀྱི་རྣམས་པར་སྨིན་པ་འདི་ནི་ནམ་
ཡང་མི་བསླུ་བ་ཞིག་གོ ། ཡང་ཐེ་ཝན་གྱི་རྒྱལ་ས་མན་ཀུའུའི་བྱང་ཤར་གྱི་
རྫོང་ཞིག་ཏུ་ཉེ་ཆར་སྐྱེ་བ་སྔ་ཕྱིའི་སྟེང་ནས་རྩོད་གླེང་བྱུང་སྟེ་ཉེན་རྟོག་སྤྱི་
ཁྱབ་མགོ་དཔོན་གྱིས་ཀྱང་ཐག་གཅོད་བྱེད་མི་ནུས་པར་འདུག་སྟེ། རྫོང་
དེ་གའི་ཐ་ལིང་ཁུལ་དུ་ལེ་ཐུན་དང་ཉིང་ཐུང་ཞེས་པའི་ཁྱོ་ཤུག་གཉིས་ལ་
བྱིས་པ་ལོ་གསུམ་ཅན་ཞིག་ཡོད་པ་དེས་ངའི་སྐྱེ་བ་སྔ་མའི་ཕ་མ་གཉིས་ནི་ལ་
ཤེན་ཁུལ་གྱི་ལིང་ཆུན་གྲོང་ན་ཡོད། དེར་ང་ལ་རྩེད་ཆས་བྱ་གག་ཆུང་དུ་
དང་སྟོང་སྐུད་ཀྱིས་བཏགས་པའི་སྐེ་རས་ཡོད་པས་ལེན་དུ་འགྲོ་དགོས་ཞེས་
རྟག་ཏུ་དུས་ཏེ་མ་ཐུབ་པས་མི་འགྲོ་ཀ་མེད་བྱུང༌། གྲོང་དེར་འབྱོར་ཚེ་
བྱིས་པ་རང་ཉིད་ཀྱིས་ལམ་ཁྲིད་དེ་ཤར་རེར་སོང་སྟེ་ལེ་པུ་དང་ཉིང་ཁྲིང་
ཞེས་པའི་ཁྱོ་ཤུག་གཉིས་ཀྱི་སྒོ་དྲུང་དུ་འབྱོར་ཚེ་ཁྱིམ་དེར་འཛུལ་ཏེ་རྩེད་
ཆོས་ རྣམས་ འཚོལ། ཁྱིམ་མཚེས་ དག་ ཡ་ མཚན་ ནས་ བལྟར་ འོང་།
དེའི་ཚེ་ལེ་པུ་དང་ཉིང་ཁིང་གཉིས་ཞིང་ཁ་ནས་ཁྱིམ་དུ་ལོག་འོང་བས་བྱིས་
པ་ཤིན་ཏུ་དགའ་སྟེ་རྩེད་ཆས་དེ་དག་གང་དུ་ཡོད་ཅེས་འདྲིའོ།།ཁྱོ་ ཤུག་
31



གཉིས་ཤིན་ཏུ་ཡ་མཚན་ཏེ་བྱིས་པའི་ད་ལྟའི་ཕ་མ་གཉིས་ལ་བཤད་རྒྱུར།
ངེད་གཉིས་ལ་ལོ་བརྒྱད་ཀྱི་སྔོན་དུ་པ་ཧྲི་ཟེར་བའི་བུ་ཞིག་ཡོད་དེ་ལོ་བཞིར་
སོན་སྐབས་ནད་ཀྱིས་ཤི་སོང་། ༣ པུར་འཇུག་བྱེད་ཚེ་བུའི་སྐེ་རས་དེ་པུར་
སྒམ་དུ་མ་བཅུག་པར་ད་ལྟའང་ཉར་ཏེ་ཡོད་ཟེར་ནས་བླངས་བྱུང་བས་
བྱིས་པ་ཤིན་ཏུ་དགའ་སྟེ་ངེད་ཀྱི་རེད་ཟེར་ནས་ལག་ནས་འཕྲོག་ཅིང་སྔོན་
གྱི་ལོ་རྒྱུས་རྣམས་བཤད་པ་ཐམས་ཅད་བདེན་པ་ཁོ་ནར་འདུག དེ་ནས་
ད་ལྟའི་ཕ་མ་གཉིས་ཀྱིས་ཁྲིད་དེ་འགྲོ་གྲབས་བྱས་ཚེ་སྔོན་གྱི་ཕ་མ་གཉིས་ཀྱི་
ཁྱིམ་ནས་འདུག་དགོས་ཟེར་ཏེ་བསད་ཀྱང་འགྲོར་མི་བཏུབ། སྔ་ཕྱིའི་ཕ་
མ་བཞི་ཆར་ཅི་བྱ་གཏོལ་མེད་དུ་གྱུར་ཏེ་དེ་གའི་ཉེན་རྟོག་སྤྱི་ཁྱབ་ཁང་ལ་ཞུ་
གཏུག་བྱས། ཉེན་རྟོག་སྤྱི་ཁྱབ་མགོ་དཔོན་གྱིས་ཀྱང་ཐག་གཅོད་བྱེད་མི་
ཤེས་པར་གོང་ལ་ཡར་ཞུ་འབུལ་དགོས་བྱུང་འདུག་གོ །ཡང་ཡོ་རོབ་ཀྱི་
རྒྱལ་ཁབ་པུར་ཀ་རི་ཡའི་བུ་མོ་སོའུ་ཧྥེ་ཡ་པེ་ཁུ་ཧྥོས་ཞེས་པ་འདི་བཙས་ནས་
ཟླ་གཉིས་མ་ལོན་པའི་དུས་ནས་སྐད་རིགས་བརྒྱད་སྨྲ་སྟེ། དབྱིན་ཇི་
དང༌། ཧྥ་རན་སེ། སི་ཕེན། ལི་ཐུ་ཝན་ནི་ཡ། ཨ་རབ་ཀྱི་ ཕལ་
སྐད་ཅིག་སོགས་གསལ་བོར་སྨྲ་བར་བྱེད་དེ། བུ་མོའི་མས་བཤད་རྒྱུར།
མོ་རང་ཟླ་གཅིག་ལོན་ཙམ་ནས་མ་ལ་མི་ཚེ་འདི་ཤིན་ཏུ་ཡུན་ཐུང་བའི་
ཉམས་མྱོང་རྣམས་འཆད་པར་བྱེད་ཅེས་ཟེར་ཏེ་འདིས་སྐྱེ་བ་སྔ་མ་རྣམས་



ཀྱང་དྲན་གྱིན་འདུག་གོ །ཚན་རིག་པ་དག་གིས་འདི་རྣམས་ཅི་ཡིན་མི་
ཤེས་ནས་འོ་བརྒྱལ་ཆེན་པོ་མྱོང་གིན་འདུག ངེད་ཚོ་ལ་མཚོན་ན་བླ་མ་
རྣམས་ཀྱི་རྣམ་ཐར་སོགས་ན་སྔོན་ནས་ཡོད་པ་ཐམས་ཅད་ཀྱི་ཁ་ལ་བྱང་
བྱང་བ་དེ་ག་རང་དང་མཚུངས་པས་མི་ཤེས་རྒྱུ་དང་ལྷག་པར་ཡ་མཚན་
འོང་རྒྱུ་ཅི་ཡང་མི་འདུག་གོ ། ཡང་རྫོང་མཁར་ཞིག་གི་ཀྲང་གྲོས་ཁྲོམ་
ལམ་ན་ལོས་ཅང་ཟེར་བའི་བྱིས་པ་ལོ་ལྔ་བ་ཞིག་སྟེ། འདིས་ཀྱང་ལ་ཐོ་
གྲོང་ན་ང་རང་ལ་ཁྱིམ་གཉིས་པ་ཞིག་ཡོད། དེར་མ་ཟད་ཕ་མ་དང་ཕུ་བོ་
གསུམ་ཡོད། དེ་རྣམས་ཀྱི་མིང་ལ་འདི་དང་འདི་ཟེར་ཞེས་རྒྱུན་ཏུ་འཆད།
ཐེངས་ཤིག་ཀྲུང་དབྱང་ནས་ཝེ་ཐེ་ནམ་རྒྱལ་ཁབ་ལ་རང་སྲུང་རྒོལ་ལན་
དམག་འཁྲུག་བྱེད་པའི་འཚམས་འདྲི་ཚོགས་པ་ཞིག་རྫོང་དེར་འོང་བ་ན།
ལོས་ཅང་གི་མས་ལོས་ཅང་ཁྲིད་དེ་ལྟད་མོ་བལྟར་ཕྱིན། དེར་ལོས་ཅང་
བུད་མེད་ཅིག་གི་དྲུང་དུ་ཕྱིན་ནས། དགེ་རྒན་ལིང་ལགས། ཁྱེད་ཀྱིས་
ང་ཤེས་སམ་ཟེར། བུད་མེད་འདི་སྔོན་ལ་ཐོ་སློབ་ཆུང་དུ་དགེ་རྒན་བྱས་
ཤིང་ཕྱིས་རྫོང་མཁར་དུ་ལས་གནས་སྤོས་པ་ཡིན་འདུག་གྲོགས་པོ་ཆུང་
ཆུང་ཁྱོད་སུ་ཚང་གི་བྱིས་པ་ཡིན་ནམ། ཁྱོད་ཀྱིས་མི་དྲན་ནམ། ང་
རང་ཨ་ཕེ་ཚང་གི་ལོས་ཡོན་ཕེ་མ་རེད་དམ། དགེ་རྒན་ལིང་གིས་ཞིབ་ཏུ་
བསམ་བློ་བཏང་བས་དངོས་གནས་རང་གིས་སྔོན་ལ་ཐོ་སློབ་ཆུང་དུ་ལོས་



ཡོན་ཕེ་ཞེས་པའི་བྱིས་པ་ཞིག་ལ་ཡི་གེ་བསླབ་མྱོང་བ་དྲན་ནོ།ལོས་ཅང་གི་
ད་ལྟའི་ཕ་མ་གཉིས་ཀྱིས་འདྲི་རྩར་བྱས་པས་ལ་ཐོ་གྲོང་བརྡལ་ན་དངོས་
གནས་ ལོས་ ཅང༌ གིས་ སྨྲས་ པའི་ ཁྱིམ་ ཚང་ དེ་ ཉིད་ ཡོད་ པ་ ཤེས།
༡༩༧༩ལོའི་ཟླ༨པར་མས་ལོས་ ཅང་ཁྲིད་དེ་གཉེན་རྣམས་ལ་འཕྲད་དུ་
སོང་། མ་བུ་གཉིས་ གྲོང་དེར་གཏན་ནས་འགྲོ་མ་མྱོང་ཡང་བྱིས་ པས་
སྨྲས་པ་དང་བསྟུན་ཏེ་དུད་ཁྱིམ་ཞིག་ཏུ་སོང་ངོ་།།ལོས་ཅང་གི་སྔ་མའི་ཕ་མ་
གཉིས་ཀྱིས་ཀྱང་དོན་དེ་དག་སྔར་ནས་ཐོས་ཀྱང་གཏན་ནས་ཡིད་ཆེས་བྱས་
མི་འདུག དེ་གའི་མི་རྣམས་ཀྱིས་ཤེས་འཕྲལ་ཁྲོམ་ལམ་གང་བོར་ལྟད་མོ་
བས་གང་བར་གྱུར། ལོས་ཅང་གི་སྔ་མའི་ཕ་མ་གཉིས་ཀྱིས་ད་ལྟའི་མས་
བྱིས་པ་ལ་གཏམ་སྨྲ་ལུགས་མི་སློབ་པའི་ཆེད་དུ་ལྐོག་ནས་ཁང་བ་གཞན་
ཞིག་ཏུ་ཁྲིད་དུ་བཅུག ཟས་ཟ་བའི་དུས་སུ་སྔ་མའི་མས་ཉམས་སད་པའི་
ཆེད་དུ་རང་ཉིད་བུད་མེད་འགའ་ཞིག་དང་མཉམ་དུ་བསྡད་དེ་བྱིས་པ་
ཁྲིད་འོང་དུ་བཅུག་སྟེ་མོ་རང་ནས། བུད་མེད་འདི་རྣམས་ལས་ཁྱོད་ཀྱི་
མ་གང་རེད་ཟེར། བྱིས་པས་བསམ་བློ་ཙམ་ཡང་མི་གཏོང་བར་ཁྱོད་རེད་
ཟེར། ཁྱོད་ཀྱིས་རྫུན་མ་ཤོད། ང་འདི་འདྲིའི་རྒས་ཁོག་ཅིག་ཁྱོད་ཀྱི་མ་
ཇི་ལྟར་ཡིན་ཟེར ཞིང༌། བྱིས་པའི་ད་ལྟའི་མ་དང་ན་མཉམ་ཞིག་བསྟན་
ནས་མོ་ཁྱོད་ཀྱི་མ་རེད་ཟེར། བུད་མེད་དེས་ཀྱང་ཆེད་དུ བརྩེ་ཚུལ་བྱས་
34



ཀྱང་མགོ་ སྐོར་ མ་ ཐུབ། ཟས་ཟོས་པའི་རྗེས་ སུ་ ལོས་ ཅང་གིས་ ཕུ་བོ་
གཉིས་པ་ཁྱིམ་དུ་ལོག་མི་འོང་བ་ཅི་ཡིན་ཟེར། ཕུ་བོ་གཉིས་པ་དེ་ཉིན་
ཞིང་རྭའི་ནང་དུ་ལས་ཀའི་དུས་ཚོད་སྣོན་མ་བྱས་ཏེ་ཁྱིམ་དུ་མ་ལོག་པ་ཡིན་
འདུག དེ་ནས་ཁོས་མ་་ལ་སྔོན་གྱི་རྩེད་ཆས་རྣམས་དགོས་ཟེར་བ་ཅུང་
ཟད་ཀྱང་ནོར་བ་མི་འདུག་སྟེ། སྔོན་ངེད་ཀྱིས་ཞོན་རྒྱུའི་ཤིང་གི་རྟ་དེ་
གར་ཡོད་ཟེར། དེ་ནི་ལོས་ཡོན་ཕེ་ཤི་བའི་རྗེས་སུ་མས་གསེས་ཏེ་མེར་
བུས་པ་རེད། དེའི་ཚེ་ཁང་བའི་ནང་དུ་བྱིས་པ་ལོ་བཅུ་ལྷག་ལོན་པ་ཞིག་
གིས་རླངས་འཁོར་ཆུང་ངུ་ཞིག་རྩེ་བཞིན་འདུག་པས་ལོས་ཅང་གིས་དེ་ང་
ལ་སྟེར་དགོས་ཟེར། བྱིས་པ་དེས་ང་རང་གི་ཡིན་པས་མི་སྦྱིན་ ཟེར།
ངེས་པར་དུ་ང་རང་གི་ཡིན་ཏེ། ངས་ཞོན་པའི་སྐབས་སུ་གསར་བ་ཡིན་
པ་ལ་ད་ཁྱོད་ཀྱིས་འདི་འདྲའི་རྙིང་བ་བྱས་ཟིན་འདུག ལོས་ཡོན་ཕེ་མ་
ཤིའི་སྔོན་དུ་དངོས་གནས་གསར་བ་ཡིན་འདུག ཡང་དེའི་ཚེ་སྒོའི་ཕྱི་
རོལ་ནས་ལོ་བཅུ་བདུན་ཡས་མས་ཅན་གྱི་སྐྱེས་པ་ཞིག་འོང་སྟེ། བྱིས་པ།
ཁྱོད་ཀྱི་ང་ཤེས་སམ་ཟེར། བྱིས་པས་འཕྲལ་དུ། ཁྱོད་ཨ་པུན་མ་ཡིན་
ནམ། སྔོན་ཡི་གེ་སློབ་སྐབས་ངེད་གཉིས་མཉམ་དུ་སྡོད་ཅིང་། ཁྱོད་
ཀྱིས་རྒྱུན་དུ་ང་ལ་བུར་ཤིང་བཟའ་རྒྱུ་སྟེར་བ་མ་ཡིན་ནམ་ཟེར་ཏེ་དངོས་
གནས་དེ་ལྟར་ཡིན་འདུག་པས་དེར་ཡོད་ཀྱི་མི་ཚོགས་ཐམས་ཅད་ཧ་ལས་



སོ།།ལོས་ ཅང་གི་སྐྱེ་བ་སྔ་མའི་མ་ལ་གཅར་འདྲི་བྱེད་སྐབས་བཤད་རྒྱུར།
སྔོན་ཆད་ང་ལ་མི་ཤི་བའི་རྗེས་སུ་སླར་ཡང་སྐྱེ་རྒྱུ་ཡོད་པ་དེར་ཡིད་ཆེས་
གཏན་ནས་མེད། དེའི་ཕྱིར་ལོས་ཅང་ཡང་གཉེན་དུ་ཁས་ལེན་འདོད་ཡེ་
མེད། འོན་ཀྱང་ཁོའི་གཏམ་དང་སྤྱོད་པ་དག་གིས་ཡིད་མི་ཆེས་པ་དང༌།
ཁས་མི་ལེན་པའི་ཐབས་མི་འདུག་ཟེར་རོ།།གཞན་ཡང་ཀྲུང་གོའི་སན་ཅང་
རྫོང་ཏ་ཏུས་གྲོང་ཚོའི་གུང་ཧྲེའི་འཕྲེད་རྟེན་ཁང་གི་མགོ་དཔོན་ཝོས་ལགས་
དང་ཆུང་མ་ཤེའུ་ལགས་ལ ༡༩༥༨ ལོའི་ཟླ ༢ པའི་ཚེས༦ཉིན་བྱིས་པ་ཞིག་
བཙས་པ་དཔྱིད་རྨོས་ཀྱི་མཐར་ཁེལ་བས་མིང་ལ་ཁྲུན་གིན་ཏེ་དཔྱིད་རྨོས་
ཞེས་བཏག ༡༩༦༩ལོའི་ཟླ༡ ༢ བའི་ཚེས ༢ ༡ཉེན་ གློ་ནད་ཀྱིས་ ཤིའོ།།
༡༩༧༧ལོའི་ཟླ༦བར་གུང་ཧྲེ་དེ་གའི་དྲག་ཆས་གཙོ་འཛིན་དབྱང་ལགས་
ཀྱིས་ན་གཞོན་དམངས་དམག་འགའ་ཁྲིད་དེ ཧྲེ་ཐོན་གྲོང་དུ་གཞུང་ལམ་
ལས་སར་ཕྱིན། དེར་བྱིས་པ་འགའ་ཞིག་རྟག་ཏུ་འོང་སྟེ་ཟས་ཀྱི་ལྷག་མ་
སློང༌། རྒད་པོ་ཞིག་གིས་དབྱུང་ལ་བྱིས་པ་ཞིག་བསྟན་ཏེ། འདིས་སྐྱེ་
བ་སྔ་མ་དྲན་ཏེ་ཁོ་རང་གིས་ཏ་ ཏུས་གྲོང་ཚོ་ནས་འོང་བ་ཡིན་ཟེར་གྱིན་
འདུག་ཟེར། དབྱང་གིས་བྱིས་པ་ལ། འོ་ན་ཁྱོད་ཀྱིས་ཏ་ཏུས་གྲོང་ནས་
མི་སུ་ཞིག་ཤེས་ཞེས་དྲིས་པར། ང་རང་ཤང་ཤེས་ཚང་ཡིན། ཤང་མུན་
དང༌། ཤང༌ཅུན་རྣམས་ཤེས། : ཤང་ ཤེས་ཟེར་བ་སྔ་མའི་ པ་ དང༌།
36



ཤང་ཅུན་ནི་ཁུ་བོ་རེད། འོ་ན་ཁྱོད་ཀྱི་ཁྱིམ་གང་དུ་ཡོད། ཁྲུང་ལིས་ན་
ཡོད་ཅིང་སྒོ་འགྲམ་ན་ཁྲོན་པ་ཞིག་ཡོད་ཟེར། མིང་གང་ཡིན། ཁྲུན་
གིན་ཟེར། དེ་ལས་གཞན་པའི་མི་སུ་ཤེས། གཞན་འགའ་དང་སློབ་
གྲོགས་འགའི་མིང་སྨྲས་སོ།།དབྱང་གིས་དམངས་དམག་ལ། དེ་འདྲ་ཡོད་
དམ། དངོས་གནས་ཡོད་དོ།།ཁོང་རྣམས་ཕྱིར་འོང་ནས་དེ་ལྟར་བཤད་
པས་ཐམས་ཅད་ཀྱིས་ཤེས། གཏམ་འདི་ལོས་ཁྱོ་ཤུག་གཉིས་ཀྱིས་ཐོས།
སྔོན་ནི་འདི་འདྲའི་རིགས་ལ་གཏན་ནས་ཡིད་ཆེས་བྱེད་ཀྱིན་མི་འདུག་ཀྱང་
དབྱང་ལ་དྲིས་པས། དེ་འདྲ་དངོས་གནས་འདུག་ཟེར། ཁོ་རང་ཐེ་
ཚོམ་དང་བཅས་བཞིན་ཆུང་མ་ལ་གྲོས་བྱས་ཏེ། ཆུང་མ་དང་དེའི་ནུ་མོ་
གཉིས་སོང་སྟེ་བརྟག་དཔྱད་བྱ་རྒྱུ་བྱས་སོ།།ཁོང་གཉིས་ཧྲེ་ཐོན་གྲོང་དུ་
འབྱོར་རྗེས་ཁྱིམ་དེ་དྲིས་ནས་ཕྱིན་པས་ཁྱིམ་དེར་ ཨ་ ཕྱི་བགྲེས་མོ་ཞིག་
འདུག་པ་ལ་འོང་དོན་སྨྲས་པས་བྱིས་པ་བོས། བྱིས་པས་སྔོན་གྱི་མ་དེ་
མཐོང་འཕྲལ་སེམས་ཤིན་ཏུ་སྐྱོ་སྟེ་མིག་ཆུ་ཁྲོམ་ཁྲོམ་གཏོང་བས་དུ་ཞིང་
མགོ་སྨད་དེ་མདུན་དུ་འདུག་གོ ། མས་ཀྱང་ཅི་ཟེར་མ་རྙེད། དེ་ལྟར་
དུ་དུས་ཚོད་གཅིག་ཙམ་བསྡད་རྗེས། བྱིས་པ་འཕྲལ་དུ་ལངས་ཏེ་ཕ་གའི་
ཀ་བ་ཞིག་གི་རྩར་ཕྱིན་ཏེ་བསམ་བློ་ཞིག་བཏང་ནས། ཚུར་འོང་སྟེ།
ཨ་མ། ང་ནི་ཁྲུན་གིན་ཡིན། མས་བྱིས་པ་ པང་དུ་བླང་སྟེ་མིག་ཆུ་



དབང་མེད་དུ་ཤོར། དེ་ནས་མས་སྨྲས་པ། ཁྱོད་ཤི་བའི་རྗེས་སུ་འདིར་
ཇི་ལྟར་འོང་བ་ཡིན། ང་ཤི་ནས་ཁྱོད་རྣམས་ཀྱིས་རོ་སྤུར་སྒམ་དུ་བཅུག་
སྟེ་ས་འོག་ཏུ་གནོན་པ་རྣམས་ངས་གསལ་བོར་མཐོང་ཞིང་། དེའི་ཚེ་ང་
ཡང་ཁྱོད་རྣམས་དང་མཉམ་དུ་སོང་། སླར་ཕྱིར་ལོག་སྟེ་ ཉིན་གུང་གི་
ཟས་ཟོས་རྗེས་འདི་གར་འོང་བ་ཡིན།	ལམ་ནས་བསིལ་ ཁང་བདུན་
བརྒྱུད་དེ་འོང་། བསིལ་ཁང་ཞིག་གི་ནང་ གཉིད་ལོག་སྐབས་ཤིན་ཏུ་
འཇིགས་པའི་སྒྲ་ཞིག་གྲགས་སྟེ་གཉིད་ལས་བསླངས་པས་ཡང་ཡར་ཕྱིན་ཏེ་
ཁྱི་ཟུག་པའི་སྐད་སྒྲ་ཆེན་པོ་ཐོས་པ་དེའི་ཚེ་ང་ལ་སྐྲག་སྣང་ཆེན་པོ་ཞིག་སྐྱེས་
བྱུང༌། དེའི་ཚེ་བདག་གི་ཕ་འདི་སྒོ་དྲུང་ན་འདུག་པས་འདིའི་རྗེས་སུ་
འབྲངས་ཏེ་འོང་བ་ཡིན་ཟེར་རོ།།ཉིན་གཉིས་པར་སྔོན་གྱི་མ་ཕྱིར་ལོག་འགྲོ་
སྐབས་བྱིས་པས་ཐག་རིང་བོའི་བར་སྐྱེལ་མ་བྱས་ཤིང་ད་དུང་ཕྱིར་འགྲོ་
བར་མི་འདོད་ཚེ་མས་ཉིན་རྗེས་མར་ཨ་ཕ་ཁྱོད་བསུ་བར་འོང་ཟེར་བས་
གདོད་ཕྱིར་ལོག་གོ ། དེ་རྗེས་ཉིན་རྒྱུན་གཞུང་ལམ་འགྲམ་དུ་སོང་སྟེ།
ཨ་ཕ་ད་དུང་ང་བསུ་བར་མི་འོང་བ་ཅི་ཡིན་ཟེར་ཞིང་སྒུག་གོ ། གྲོང་དེ་
གའི་མི་རྣམས་ཀྱིས་བྱིས་པ་ལ་བྱ་སྒོང་བྱིན་ཏེ་སྐྱེ་བ་སྔ་མ་འཆད་དུ་འཇུག་
པས་ཅི་ཡང་བཤད་དོ།།བྱིས་པའི་མས་བཤད་རྒྱུར། བྱིས་པ་བསིལ་ཁང་
དུ་ཉལ་སྐབས་འདྲེ་ཞིག་འོང་སྟེ་དངངས་སྐྲག་སློང་སྐབས་ཁོས་སངས་རྒྱས་
38



ཨ་མི་དྷེ་ཝ་ཞེས་ལན་གསུམ་བརྗོད་པས་འདྲེ་མི་སྣང་བར་གྱུར་སོང་ཟེར།
ཁོ་མོ་འདི་འདྲའི་ཆེན་པོར་གྱུར་ཀྱང་ཨ་མི་དྷེ་ཝ་ཞེས་པ་ཅི་ཞིག་ལ་ཟེར་བ་
མི་ཤེས་ན་འདིས་ཇི་ལྟར་ཤེས་པ་ཡིན་མི་ཤེས་ཟེར་རོ།།ཟླ་འགའ་སོང་རྗེས་
སྔོན་གྱི་མ་འོང་སྟེ་བྱིས་པ་ཏ་ཏུས་གྲོང་དུ་བསུས་ནས་སོང་། གྲོང་ནང་དུ་
འབྱོར་སྐབས་ཁོ་རང་སྔོན་དུ་འགྲོར་བཅུག་པས་ཤར་རེ་སྔོན་གྱི་ཁྱིམ་དུ་
སོང་སྟེ་ཅུང་ཟད་ཀྱང་མི་ནོར་རོ།།སྐས་ལ་འཛེག་རྗེས་བསམ་བློ་ཅུང་ཟད་
ཅིག་གཏོང་དགོས་བྱུང་སྟེ་སྔོན་གྱི་ཁང་བ་ཅུང་ཟད་བཅོས་ཡོད་པའི་རྐྱེན་
གྱིས་ཡིན་ནོ།།འདུ་ཁང་ནང་དུ་འཛུལ་ཚེ་གྱོས་པོ་མཐོང་ནས་འཕྲལ་དུ་ཤེས་
ཏེ་གྱོས་པོ་ཞེས་འབོད། གྱོས་པོས་བྱིས་པ་པང་དུ་བླངས་ནས་དགའ་ཞིང་
སྐྱོ་སྟེ་ངུའོ།།ཕ་དང་སྤུན་སྲིང་དང་སློབ་གྲོགས་སོགས་ ཐམས་ཅད་ཀྱང་ངོ་
ཤེས། སྔོན་ གྱི་ བྱ་ བ་ ཐམས་ ཅད་ གསལ་ བོར་ དྲན་ གྱིན་ འདུག་ སྟེ།
དཔེར་ན། སྔོན་ཆད་ཀྱི་ཁང་བ་སྐྲུན་ཚེ་སུས་གྲོགས་བྱས་པ་རེད་ཅེས་
དྲིས་ཚེ་ ཨ་ ཞིང་ གིས་ གྲོགས་ བྱས་ སོགས་ ལན་ ཐམས་ ཅད་ གསལ་ བོར་
འདེབས་སོ།།ཕ་རྒན་གྱིས་སྨན་ཁང་དུ་ཁྲིད་པའང་དྲན། སྐྱེ་བ་སྔ་མར་
ཤིན་ཏུ་བརྩེ་བའི་གྲོགས་པོ་ ད་ལོ་སོ་དྲུག་ ཏུ་ སོན་པ་ཞིག་ཡོད་པ་དེ་ལ།
ཁྱོད་ཀྱིས་ང་ཁྲིད་དེ་རྫོང་མཁར་དུ་རྩེ་སར་འགྲོ་ སྨན་པ་ལ་སྟོན་དུ་འགྲོ་
བ་དང་། ངེད་དང་ལྷན་ཅིག་ཏུ་ཉལ་བ་རྣམས་བརྗེད་དམ་ཞེས་ཟེར་རོ།།



གྱོས་པོ་ལ་ངེད་གཉིས་མཉམ་དུ་རྨོས་པའི་ཡིའུ་ཙི་ཤིང་དེ་གར་ཡོད་ཟེར།
གྱོས་པོས་བྱིས་པ་ཁུར་ཏེ་བལྟར་ཕྱིན་པས། སྔོན་རྨོ་ས་དེ་འདི་མ་རེད་
ཟེར། རྗེས་སུ་གྱོས་པོས་དེར་སྤོས་པ་ཡིན་འདུག མིང་སྲིང་རྣམས་ཀྱི་
གོས་ཐམས་ཅད་མཉམ་དུ་སྤུངས་ཏེ་ཁོ་རང་གི་སྔོན་གྱི་གོས་ངོས་འཛིན་དུ་
བཅུག་པས་ཇི་བཞིན་དུ་ངོས་ཟིན་ནོ།།ཝོས་ཚང་གི་ཁྱིམ་མི་རྣམས་ཀྱིས་བྱིས་
པའི་སྤྱོད་པ་ཐམས་ཅད་སྔོན་མ་དང་འདྲ་ཞིང༌། ཐ་ན་འགྲོ་སྟངས་ཡན་
ཆད་སྔོན་དང་འདྲ་ བར་ འདུག་ ཅེས་ ཟེར་ རོ།། ༡༩༨༣ལོའི་ ཟླ ༡༠ བའི་
ཚེས ༢༨ ཉིན་སྨན་པ་ཆུན་དང་འཕྲད་པས་ལོ་བཅུ་ལྷག་གི་སྔོན་དུ་ལིན་ཤིའུ་
རུ་འཕྲད་མྱོང་ཚུལ་རྣམས་ཇི་བཞིན་དུ་བཤད། སྨན་པས་བྱིས་པ་ལ་
བརྟགས་ཏེ་ཁམས་བདེ་ཐང་ཁོ་ན་ཡིན་ཅིང་སེམས་ཁམས་མི་བདེ་བ་སོགས་
ནད་ཅི་ཡང་མི་འདུག་ཅེས་ཟེར་རོ།།བྱིས་པ་འདིས་ལོ་གསུམ་ཙམ་ལོན་པ་
ནས། ང་རང་ཏི་ཏུས་ གྲོང་ནས་འོང་བ་ཡིན། ངའི་ཁྱིམ་འདི་མིན།
ང་ཁྱིམ་དུ་འགྲོ་དགོས་ཞེས་ཟེར་ཞིང་། ཕ་མས་ཅུང་ཟད་སྤྲོས་པའི་ཚེ།
ཁྱེད་ཅག་གིས་ད་དུང་སྨྱོས་ཤིག་དང་། ང་ཁྱིམ་དུ་མི་འགྲོ་རེ་ཞེས་ཟེར་རོ།།
འདི་རྣམས་ལས་གཞན་ཡང་སྐྱེ་བ་སྔ་ཕྱི་དྲན་མཁན་མང་བོ་འདུག་སྟེ་ཡི་གེ་
ཤིན་ཏུ་མང་བར་འགྱུར་བས་དེ་ཙམ་གྱིས་ཆོག་པར་བྱས་སོ།།དེ་རྣམས་ནི་མི་
ནས་མིར་སྐྱེས་ཚུལ་ཡིན་ལ། ད་ནི་འགྲོ་བ་གཞན་ནས་གཞན་དུ་སྐྱེས་
40



ཚུལ་ཡང་ཅུང་ཟད་ཅིག་བརྗོད་པར་བྱ་སྟེ། ཉེ་ཆར་ཅང་གྲོས་ཞིང་ཆེན་
ཏྲེན་ཅང་རྫོང་གྲོང་སྒོ་ནུབ་མའི་ཕྱིའི་ཤའེ་ཏྲིན་གྲོང་རྡལ་ ཤེའི་ཡུང་མུན་
ཚང་གི་ཕག་ཚང་དུ་ཕག་ཕྲུག་དྲུག་བཙས་འདུག་ཐམས་ཅད་ཀྱི་རྒྱབ་ན་
སྤུ་མེད་ཅིང་། རྐང་བ་དང་ལྟོ་བ་ཐམས་ཅད་མིའི་རྐང་བ་དང་མིའི་ལྟོ་བ་
ཇི་ལྟ་བ་བཞིན་རེད། དེ་བས་ཀྱང་ཡ་མཚན་པ་ཞིག་ལ་རེ་རེའི་རྒྱབ་
ལོགས་ན་ཤ་མདོག་སྔོན་པོའི་ཡིག་འབྲུ་གསུམ་རེ་འབུར་དོད་དུ་བྱུང་འདུག
མིང་དེ་དག་ནི་ཉེ་དུས་ཤིན་ཏུ་རླབས་ཆེན་དུ་གྲགས་པའི་མི་དྲུག་གི་མིང་
རེད། དོན་དངོས་འདི་མངོན་སུམ་ཚད་མར་མཐོང་མྱོང་མཁན་མང་པོ་
ཡོད། ད་ལྟ་ཏན་དབྱང་གྲོང་ཁྱེར་ནང་ཁྲོས་གོ་ཤུན་གྱིས་རེ་ཞིག་ཉོས་ཏེ་
དངོས་མང་རིག་པ་བ་ལ་ཞིབ་འཇུག་བྱེད་དུ་འཇུག་རྩིས་འདུག་གོ །
དོན་འདི་འཛམ་གླིང་གི་ཡ་མཚན་ཅན་གྱི་མཐོང་ཐོས་ཀྱི་ནང་དུའང་བཀོད་
ཡོད་ཟེར་རོ།།སྤྱི་ལོ ༡༩༢ ༥ལོར་ཧྲང་ཧེའི་ཏ་ཁྲིང་ས་ཁུལ་དུ་བཤན་པ་ཞིག་
ཡོད་པ་ནད་ཀྱིས་ཐེབས་ཏེ་མལ་དུ་ལུས། ལམ་འགྲོ་བཙུན་པ་ཞིག་དང་
འཕྲད་དེ་ཁྱེད་རང་སྡིག་སྒྲིབ་ཆེ་བས་འགྱོད་བཤགས་གྱིས་ཟེར། ནད་
ཀྱིས་མནར་བས་གཞན་བྱེད་མ་ནུས་ཀྱང་ལག་པ་ཡ་གཅིག་གིས་ཐལ་མོ་
བྱས་ཏེ་སྙིང་ཐག་པ་ནས་སངས་རྒྱས་ལ་གསོལ་བ་བཏབ། དེ་ནས་ཤི་སྟེ་
ཟླ་བ་འགའ་སོང་རྗེས་ཁྱིམ་མི་ཐམས་ཅད་ལ་ཐུན་མོང་དུ་རྨི་ལམ་ཞིག་བྱུང་



སྟེ། ཕ་རྒན་གྱིས་ང་ཁྱེད་ཚོའི་ཕ་ཡིན། སང་ཉིན་ཁྱིམ་མཚེས་ཀྱི་ཕག་
ཁང་ནས་ ཕག་ཕྲུག་ ཏུ་བཙའ་ཞིང་ང་མི་ནོར་བའི་རྟགས་ སུ་ལག་པ་ཡ་
གཅིག་དེ་ མིའི་ ལག་ པ་ ཡིན། ངའི་སྲོག་ ལན་ ཅིག་ སྐྱོབས་ ཤིག་ ཟེར།
ཕྱིར་ཉིན་བལྟས་པས་དེ་ག་རང་དུ་འདུག་པས་ཧྲང་ཧེའི་པའོ་ཧུ་དགོན་
པའི་ཚེ་ཐར་རྭ་བའི་ནང་དུ་ཚེ་ཐར་བྱས་སོ།།ཅིན་ཧཱ་པར་ལེན་ཁང་གིས་
འདིའི་བརྙན་པར་བླངས་ཏེ་དེབ་ཐོག་ཏུ་བཀོད་པས་ཧྲང་ཧེའི་མི་ཕལ་མོ་
ཆེ་ཞིག་གིས་ ཤེས་ཤིང༌། ཕག་དེ་དངོས་སུ་མཐོང་མཁན་ཉེ་ཆར་ཡང་
ཡོད་ཟེར་ལ་བརྙན་པར་ནི་ད་ལྟའང་མཐོང་རྒྱུ་འདུག་གོ ། གཞན་ཡང་
ཉེ་ཆར་ཐེན་ཅིན་གྲོང་ཁྱེར་དུ་བུ་མོ་ཏྲེན་ཀྲོས་ཞེས་པ་ལོ་ཉེར་གཅིག་ལོན་པ་
ཞིག་ཤི་བས་མས་སེམས་སྡུག་ཆེན་པོ་བྱས། དེ་རྗེས་རྨི་ལམ་ཐེངས་གསུམ་
རྨིས་ཏེ་བུ་མོས་ང་རི་བོ་རྩེ་ལྔར་ཁྱི་ཞིག་གི་སྐྱེ་བ་བླངས་ཡོད་པས་བལྟར་ཤོག་
ཟེར། རྒད་མོ་རི་བོ་རྩེ་ལྔར་འོང་སྟེ་ཁྱི་ཡོད་པའི་དགོན་པ་སུ་ཡོད་དྲིས་
པས་ལྷོ་རིའི་གསེར་གྱི་བ་གམ་གླིང་ན་ཡོད་ཟེར། གླིང་དེར་ཁྱི་དཀར་བོ་
ཤ་མི་ཟ་ཞིང༌། རབ་ཏུ་བྱུང་བ་ལ་དགའ་བ་ཞིག་ཡོད་འདུག རྒད་མོ་
དེར་འབྱོར་ནས་ ཁྱིའི་དྲུང་དུ་ ཕྱིན་ པས་ཁྱི་དེས་ མཐོང་ མ་ ཐག་ཤིན་ཏུ་
དགའ་སྟེ་རྒད་མོའི་མགུལ་དུ་འཐམས་ཏེ་དགའ་སྐྱོའི་རྣམ་འགྱུར་ཚད་མེད་
བྱེད་ཅིང་མིག་ནས་མཆི་མ་ཤར་ཤར་དུ་བཞུར།་རྒད་མོས་ཀྱང་བུ་མོ་དེ་



ཡིན་ཐག་ཆོད་དེ་མིག་ཆུ་རང་དབང་མེད་པར་ཤོར་ཏེ་མི་ཁྲི་གཉིས་ཀ་ངུའོ།།
རྒད་མོ་སྔོན་ཆོས་ལ་ཡེ་མི་དད་པ་ཞིག་ཡིན་ཡང་ཕྱིས་ཆོས་ལ་དད་དེ་ལོ་རེར་
དགོན་དེར་ཁྱི་ལ་ལན་རེ་བལྟར་འོང་ངོ༌།།ཉེ་ཆར་འགའ་ཞིག་ཆེད་དུ་རི་བོ་
རྩེ་ལྔར་ཕྱིན་ཏེ་དགོན་འདིའི་རྒྱུན་བཞུགས་གྲྭ་བ་རྣམས་ལ་གཅར་འདྲི་བྱས་
པས་ཁོང་ཚོས་དགོན་དཔོན་སོགས་མི་མང་པོས་མངོན་སུམ་དུ་མཐོང་བ་
ཡིན་པས་བདེན་པ་ཁོ་ན་ཡིན་ཟེར་ལ། ཁྱི་དེ་ནི་ད་ལྟའང་འདུག་གོ །
གཞན་ཡང་འདི་རྣམས་དང་འདྲ་བ་མང་པོ་འདུག་སྟེ་རེ་རེ་ནས་འབྲིར་མ་
ལོངས་ཀྱང་འདི་རྣམས་ཀྱིས་མཚོན་ནས་ཤེས་པར་བྱའོ།།དེ་ལྟར་སྔོན་གནས་
དྲན་ཚུལ་འདི་ལ་ཤིན་ཏུ་གསལ་བར་དྲན་མཁན་ཞིག་དང༌། སྐྱེ་བ་སྔ་
མའི་གནས་ཁང་ཕ་མ་སོགས་བག་ཆགས་ཤིན་ཏུ་བརྟན་པ་དེ་རྣམས་མ་
གཏོགས་གཞན་བརྗེད་པ་ཞིག་སྟེ་རིགས་གཉིས་སྣང་། ཕྱི་མ་འདིས་ཕལ་
མོ་ཆེ་ཞིག་བརྗེད་པ་བཞིན་དུ་དེ་ལས་གཞན་རྣམས་ཀྱིས་ཐམས་ཅད་བརྗེད་
ནས་མ་དྲན་པ་ཡིན་གྱི་དེ་རྣམས་ལ་སྐྱེ་བ་སྔ་མ་མེད་པ་ནི་གཏན་ནས་མ་
ཡིན་ཏེ་མི་སོ་སོ་ལ་བྱིས་པའི་དུས་ནས་སུས་ཀྱང་མ་བསླབ་པའི་གཤིས་ཀ་མི་
འདྲ་བ་ཞིག་ཡོད་པ་འདི་ནི་སྔ་མའི་བག་ཆགས་ལས་བྱུང་བར་གོར་མ་ཆག་
གོ །གལ་ཏེ་མ་དྲན་པ་ཙམ་གྱིས་མེད་པར་འཇོག་ནི་གནས་ཁང་དང་ཕ་
མ་ཙམ་མ་གཏོགས་མི་དྲན་པ་དེ་དག་ལ་དེ་རྣམས་ལས་གཞན་པ་ཅི་ཡང་



མེད་པར་ཁས་ལེན་དགོས་པར་འགྱུར་རོ།།འོ་ན་སྐྱེ་བ་སྔ་མ་འདི་འགའ་ཞིག་
གིས་དྲན་ ལ་ འགའ་ ཞིག་ གིས་ མི་དྲན་ པའི་ རྒྱུ་ མཚན་ གང་ ཡིན་ ཞེ་ ན།
འདི་ལ་གཉིས་ཏེ་སྒོམ་བྱུང་གི་མངོན་ཤེས་ཀྱིས་དྲན་པ་དང༌། ལས་ཀྱི་
དབང་གིས་དྲན་པའོ།།ལས་ནི་རིན་ཆེན་ཕྲེང་བ་ལས། ཆོས་ཀྱི་སྦྱིན་པ་དྲི་
མེད་པས།།ཚེ་རབས་དྲན་པ་འཐོབ་པར་འགྱུར།།ཞེས་གསུངས་པ་ལ་སོགས་
པའོ།རྒྱུ་འདི་གཉིས་ལས་གང་རུང་དང་ལྡན་པས་དྲན་ལ་མི་ལྡན་པས་མི་
དྲན་པ་ཡིན་ནོ།།དེ་ལྟར་ཚེ་འདིའི་ལུས་སེམས་གཉིས་ནི་སྐྱེ་བ་སྔ་མའི་ལུས་
སེམས་གཉི་ ་དང་། ད་ལྟའི་ཕ་མའི་ཁུ་ཁྲག་གཉིས་དང༌། སྔོན་གྱི་
ལས་རྣམས་ལས་སྐྱེས་པར་བདག་ཅག་གི་སྟོན་པས་གསུངས་པ་གོང་དུ་
དྲངས་པ་ཡིན་གྱི་གློ་བུར་དུ་བྱུང་བ་ནི་གཏན་ནས་མ་ཡིན་ཏེ། གལ་ཏེ་
སེམས་འདི་གློ་བུར་དུ་བྱུང་བ་ཡིན་སྐྱེ་བ་སྔ་མ་དང་བར་སྲིད་རྣམས་དྲན་པ་
གནས་མེད་ཅིང་སྐབས་མེད་དེ་སེམས་རང་གི་ངོ་བོ་དེའི་ཚེ་ན་མེད་པར་
འདོད་པའི་ཕྱིར་རོ།།དེ་བཞི༤ད་དུ་ལུས་འདི་ཡང་ད་ལྟའི་ཕ་མའི་ཁུ་ཁྲག་ཙམ་
ལས་སྐྱེ་བ་སྔ་མའི་ལུས་དང་དེ་བྱུང་གི་འབྲེལ་བ་གཏན་ནས་མེད་ན་སྔ་མའི་
ལུས་ལ་མཚོན་གྱིས་རྨས་པ་སོགས་ཀྱི་ཤུལ་ཕྱི་མའི་ལུས་ལ་ཡོད་དོན་རྩ་བ་
ནས་མེད་ཀྱང་དེ་ནི་ཡོད་པའང་ཡིན་ཏེ། དབྱིན་ཇིའི་བུ་མོ་རླངས་འཁོར་
གྱིས་བསད་པ་གཉིས་ཀྱི་སྔ་མའི་རྨ་ཤུལ་ཕྱི་མ་ལ་གསལ་བར་ཡོད་པ་དང༌།



གོང་དུ་བཤད་པའི་ཏྲེ་ཐོན་རུ་ཆེན་ན་ཡང་སྔོན་གནས་དྲན་མཁན་ཞིག་
ཡོད་པ་དེས་སྐྱེ་བ་སྔ་མ་རྐུན་པོ་བྱེད་སྐབས་དམག་གིས་མེ་མདའ་བརྒྱབ་སྟེ་
བསད་པས་ད་ལྟ་བཤང་ལམ་གྱི་སྟེང་ཕྱོགས་ན་རྨ་ཤུལ་ཤིན་ཏུ་གསལ་བོར་
སྣང་ངོ་།།འདི་འདྲ་བའི་རིགས་དམངས་ཁྲོད་ན་མང་དུ་སྣང་སྟེ་མཚོན་ཙམ་
མོ།།འདིའི་རྒྱུ་མཚན་དཔེ་དང་བཅས་པ་དཔལ་ལྡན་ཟླ་བའི་བཞི་བརྒྱ་བའི་
འགྲེལ་བ་ན་གསལ་བར་གསུངས་ཡོད་དོ།།དེ་ལྟར་ན་ད་ལྟའི་ལུས་སེམས་
གཉིས་ནི་སྔ་མའི་ལུས་སེམས་ལས་བྱུང་བར་བསླུ་མེད་བསྙོན་མེད་དུ་གྲུབ་
པའི་ཕྱིར་ཉེར་ལེན་གྱི་རྒྱུའི་གཙོ་བོ་ནི་སྔ་མའི་ཕུང་པོ་ལྔ་བོ་ཡིན། ལྷན་
ཅིག་བྱེད་པའི་རྐྱེན་ནི་ད་ལྟའི་སྨན་སོགས་ཀྱིས་ཀྱང་བྱེད་དེ་བྱིས་པ་མངལ་
དུ་གནས་པའམ་བཙའ་བའི་སྐབས་བློ་རྣོ་བའི་ཆོ་ག་བྱས་པས་རིག་པ་ཇེ་
གསལ་དུ་འགྱུར་བ་ལྟ་བུའོ།།པ་མའི་ཁུ་ཁྲག་གིས་ཀྱང་བྱེད་དེ་མི་དང་དུད་
འགྲོའི་ཁུ་ཁྲག་བསྲེས་པས་སེམས་ཅན་མི་འདྲ་བ་འབྱུང་བ་ལྟ་བུའོ། །དེ་ལྟ་
ནའང་ལྷན་ཅིག་བྱེད་པའི་རྐྱེན་གྱི་གཙོ་བོ་ནི་སྔོན་བསགས་པའི་ལས་ཁོ་ན་
ཡིན་ཏེ་ལས་ཀྱིས་འགྲོ་བ་རིགས་དྲུག་ཏུ་འཕེན་པར་བྱེད་ནུས་ཀྱི་གཞན་
གྱིས་ནི་མི་ནུས་སོ།།དེ་ལྟར་སྐྱེ་བ་སྔ་ཕྱི་ཞེས་པ་འདི་ནི་གྲུབ་མཐའི་བཤད་
སྒྲོས་ཙམ་མ་ཡིན་པར་དོན་དངོས་ཐོག་ཏུ་གནས་པའི་བདེན་དོན་བསྙོན་དུ་
མེད་པ་ཞིག་ཡིན་པའི་གནད་ཀྱིས་དེང་སང་ཕྱི་རྒྱལ་གྱི་ཚན་རིག་པ་རྣམས་



གནས་འདི་ལ་ལྷག་པར་མོས་པ་སྐྱེས་ཏེ་སྔ་རྗེས་སུ་གཞུང་བརྒྱ་ཕྲག་ལྷག་
ཅིག་དཔར་སྐྲུན་བྱས་འདུག བྱ་བ་འདི་ལ་དང་པོར་བརྩོན་མཁན་ནི་ཨ་
རིའི་ཝེ་ཅི་ནེའུ་ཡ་སློབ་གྲྭ་ཆེན་མོའི་དགེ་རྒན་ཧྲི་ཏུས་ཝེན་ཧྲེན་ཞེས་པ་དེ་
རེད། ཁོང་གིས་རྒྱལ་ཁབ་སོ་སོ་ནས་སྔོན་གནས་དྲན་མཁན་བདུན་བརྒྱ་
ལྷག་གི་ལོ་རྒྱུས་བསྡུ་སྒྲིག་བྱས་ཏེ་ཕལ་མོ་ཆེ་ཞིག་བདེན་དཔང་སྟོབས་ལྡན་།
ཡོད་པ་འབའ་ཞིག་ཡིན་འདུག་གོ ། དེར་མ་ཟད་ད་ལྟ་རྒྱལ་སྤྱིའི་ཚེ་སྲོག་
གི་ཚན་རིག་ཞིབ་འཇུག་ཁང་བཙུགས་ནས་ཞིབ་འཇུག་བྱས་ཏེ་འབྲས་བུ་མི་
དམན་པ་ཐོབ་དང་འཐོབ་མུས་སུ་སྣང་ངོ་།ང་ཚོ་བོད་ལ་མཚོན་ན་མི་རིགས་
ཧྲིལ་བོས་སྐྱེ་བ་སྔ་ཕྱི་ལ་ཡིད་ཆེས་རྙེད་ནས་ལོ་སྟོང་ལྷག་སོང་སྟེ་བསམ་བློའི་
སྟེང་ནས་བཅིངས་གྲོལ་དང་དགེ་མཚན་རྨད་དུ་བྱུང་བ་ཞིག་ཐོབ་པ་དེར་
ད་ལྟ་དེང་རབས་ཀྱི་རིག་པ་ཤིན་ཏུ་རྒྱས་ཏེ་མཁའ་དབྱིངས་ཀྱི་དུས་རབས་
སུ་འབྱོར་བའི་གནས་སྐབས་ན་ཚན་རིག་གི་བདེན་དཔང་ཡང་ཐོབ་པས་
གཞན་ལ་ངོམ་རིན་ཆོག་པའི་ཡོན་ཏན་ཞིག་སྟེ། བསམ་བློའི་འཁྱེར་སོ་
འདིའི་དབང་གིས་རང་རེ་བོད་ཀྱི་སྤྱི་ཚོགས་ཀྱི་འཚོ་བའི་ནང་སྔོན་ནས་ད་
ལྟའི་བར་ཕན་འབྲས་བརྗོད་ཀྱིས་མི་ལང་བ་ཞིག་ཐོབ་པ་ནི་ཐམས་ཅད་ལ་
མངོན་སུམ་ཚད་མ་ཡིན་ནོ།།གཉིས་པ་ལས་དང་ལས་ཀྱི་འབྲས་བུ་ལ་ཡིད་
ཆེས་བྱ་བ་ནི། དེ་ལྟར་ཤི་ནས་མེད་དུ་མི་འགྲོ་བར་ཕ་རོལ་ཏུ་འགྲོ་དགོས་
46



པར་ཚད་མས་གྲུབ་ཅིང་དེ་ཡང་འགའ་ཞིག་ནི་མི་དང་འགའ་ཞིག་ནི་དུད་
འགྲོ་ཉིད་དུ་སྐྱེ་བར་ཡང་དེ་བཞིན་དུ་གྲུབ་ལ། དེར་སྐྱེས་ནས་ ཀྱང་
འགའ་ཞིག་གིས་ནི་བྱ་བ་བཟང་བོ་གཞན་གྱི་སྲོག་སྐྱོབ་པ་དང་། དབུལ་
བོ་ལ་སྦྱིན་པ་སྟེར་བ། དྲང་བདེན་བྱེད་པ་སོགས་ཡ་རབས་ཀྱི་སྤྱོད་པ་
རྣམས་རང་གི་ངང་གིས་བྱེད། འགའ་ཞིག་ནི་སྲོག་གཅོད་པ། རྐུ་
འཕྲོག་བྱེད་པ། རྫུན་གྱིས་གཞན་བསླུ་བ་ སོགས་ མ་རབས་ཀྱི་སྤྱོད་པ་
རྣམས་ལ་རང་གི་ངང་གིས་དགའ་ཞིང་སྤྱོད། འགའ་ཞིག་ནི་མི་ཚེ་ཧྲིལ་
བོར་ནད་སྣ་ཚོགས་ཀྱིས་མནར་ནས་སྨན་དཔྱད་གང་གིས་ཀྱང་མ་ཕན་པར་
ཤི། ལ་ལ་ནི་ཚེ་གང་བོར་ནད་ཅི་ཡང་མེད་ལ་འཆི་ཚེ་ཡང་བདེ་བར་ཤི
ལ་ལས་ཚེ་གང་བོར་འབད་པ་སྣ་ཚོགས་བྱས་ཀྱང་ཐ་ན་ཉིན་གཅིག་གི་ཟས་
གོས་ཕུན་སུམ་ཚོགས་པ་ཙམ་ཡང་རྙེད་པ་དཀའ་ལ་གཞན་གྱིས་ལོངས་སྤྱོད་
རྒྱ་ཆེན་པོ་བྱིན་ཀྱང་འཕྲལ་དུ་ཟད་དེ་སྔར་གྱི་དེ་ག་རང་དུ་འགྱུར་བ་དང་། །
ལ་ལས་དེ་ཙམ་གྱི་འབད་པ་ཆེན་པོ་ཅི་ཡང་མ་བྱས་ཀྱང་ནམ་དུའང་ལོངས་
སྤྱོད་ཀྱིས་མི་ གཏོང་ བ་ དང་། འགའ་ཞིག་ ནི་ གཟུགས་ བཟང་ ཞིང་།
འགའ་ཞིག་ནི་ཤིན་ཏུ་མི་སྡུག་པ་དང་གཞན་ཡང་དཔྲལ་བའི་དབུས་སུ་
མིག་གཅིག་མ་གཏོགས་མེད་པ། སྐེ་རྔ་མོའི་སྐེ་ལྟར་རིང་བ། དབུགས་
འབྱིན་རྔུབ་དང༌། ཟས་སྐོམ་འགྲོ་བའི་བུ་ག་ཙམ་མ་གཏོགས་མིག་སྣ་
47



སོགས་ཤུལ་ཙམ་ཡང་མེད་པ། ལུས་ལ་ལྤགས་པ་ཡེ་མེད་པ། མགོ་ལ་
རྭ་སྐྱེས་པ། ཕོ་ཁ་དྲུག་སྐྱེས་ཏེ་རྟག་ཏུ་མུ་གེའི་སྡུག་བསྔལ་བཟོད་དཀའ་
བ་མྱོང་བ། ལུས་ལ་མེ་ལྕེ་རང་འབར་ཏེ་གསོན་དུ་ཚིག་ནས་ཤི་བ་དང༌།
རྐང་པ་བཞི་ཅན། ལྕེ་གཉིས་ཅན། མགོ་གཉིས་ཅན། མིག་བཞི་
བག་ ཅ ན། མགོ་ལ་རྭ་ཡལ་ག་བཞི་བ་དང༌། ལག་སོར་རྣམས་རིང་ཐུང་དུ་
སྐྱེས་ཏེ་སྡིག་སྲིན་ཇི་ལྟ་བ་བཞིན་དུ་གྱུར་བ་སོགས་བརྗོད་ཀྱིས་མི་ལང་བ་
ཞིག་འདུག་སྟེ་མདོར་ན་འཇིག་རྟེན་གྱི་ཁམས་འདིར་བདེ་སྡུག་མི་མཉམ་པ་
དབྱར་གྱི་རྩི་ཤིང་ལྟ་བུ་ཞིག་སྣང་བ་འདི་དག་རྒྱུ་མེད་རྐྱེན་མེད་དུ་བྱུང་བ་ནི་
མི་སྲིད་ལ། བྱེད་པ་བོ་གཞན་ཞིག་གིས་ཆེད་དུ་བཀོད་སྒྲིག་བྱས་པ་ཡིན་
པར་ཡང་མི་འགྲུབ། དེས་ན་བདག་ཅག་གི་སྟོན་པས་གསུངས་པ་བཞིན་
བ་དེ་རང་རང་གིས་ལས་བསགས་པའི་འབྲས་བུ་ཡིན་པར་བདེ་བླག་ཏུ་གྲུབ་པ་
ཡིན་ཏེ། ཇི་ལྟར་ན། ལས་རེ་རེ་ལའང་འབྲས་བུ་བཞི་བཞི་སྟེ། རྣམ་
སྨིན་གྱི་དང༌། རྒྱུ་མཐུན་ གྱི་དང༌། བྱེད་པའི་དང༌། དབང་ གི་
འདིའི་འབྲས་བུའོ།།རྣམ་སྨིན་གྱི་འབྲས་བུ་ནི་དགེ་བས་བདེ་བ་དང༌། མི་དགེ་
བས་སྡུག་བསྔལ་བསྐྱེད་པ་དེ་ཡིན། རྒྱུ་མཐུན་གྱི་འབྲས་བུ་ནི་ཚེ་རབས་
སྔ་མ་རྣམས་སུ་མི་དགེ་བ་སོགས་བྱེད་པ་ཞིག་ཡིན་ན་ཚེ་འདིར་ཡང་བག་
མ་ཆགས་གོམས་པས་དེ་ཉིད་བྱེད་པ་སྟེ། ལས་བརྒྱ་བ་ལས། དེས་མི་དགེ་



བ་ཀུན་ཏུ་གོམས་ཤིང་འདྲེས་པར་བྱས་པས། ཕྱིར་ཡང་མི་དགེ་བ་ལ་
བརྟེན། མི་དགེ་བ་ལ་སྤྱོད། མི་དགེ་བའི་རྗེས་སུ་འཇུག་པ་ཉིད་དུ་སྐྱེ་
སྟེ། ཞེས་གསུངས་པ་ཉིད་དོ།།ལས་ཀྱི་འབྲས་བུ་འདི་དག་ནི་མངོན་སུམ་
དུ་བལྟར་ཡོད་པ་ཞིག་སྟེ། གོང་དུ་བཤད་པ་བཞིན་བཤན་པས་ལག་པ་
ཡ་གཅིག་གིས་སངས་རྒྱས་ལ་ཐལ་མོ་སྦྱར་ཞིང་དད་བཞིན་དུ་ཤི་བས་དེའི་
རྣམ་སྨིན་ཕག་ཏུ་སྐྱེས་ཀྱང་ལག་པ་ཡ་གཅིག་མིའི་ལག་པར་གྱུར་བ་དང་།
སྲོག་གི་འཇིགས་པ་ལས་ཐར་བར་གྱུར་བ་དང་། ཆིན་རྒྱལ་རབས་ཀྱི་
སྐབས་སུ་ཟི་ཁྲོན་ཁྲིན་ཏུའུ་གྲོང་ཁྱེར་གྱི་ཉེ་འགྲམ་པའོ་ཀྭང་སི་སྟེ་ནོར་འོད་
གླིང་གི་གྲྭ་བ་ཞིག་གི་དྲུང་དུ་སྦྱིན་བདག་ཅིག་གིས་གསེར་དངུལ་བུམ་པ་
གང་ཕུལ་ཏེ། འདི་གཉུག་མར་གནས་པའི་དགེ་འདུན་པ་དག་ལ་འཚོ་བ་
ཡིན་ཟེར། གྲྭ་བས་མལ་ཁྲིའི་འགྲམ་ལ་བཞག་ཏུ་བཅུག་རང་ཉིད་གཞན་
དུ་སོང་ནས་མཚན་མོར་སླར་ལོག་སྟེ་ཉལ་ཚེ་མལ་ཁྲིའི་འོག་གི་པང་ལེབ་
ཆག་སྟེ་བུམ་པ་པང་ལེབ་འོག་ཏུ་ལྷུང་། གྲྭ་བས་དེར་གསེར་དངུལ་ཡོད་
པ་བརྗེད་པར་གྱུར། པང་ལེབ་སླར་བཅའ་བའི་ཚེ་ནའང་མ་མཐོང་བས་
གཉུག་མར་གནས་པ་རྣམས་ཀྱི་ལོངས་སྤྱོད་ལ་གནོད་པར་གྱུར། གྲྭ་བ་དེ་
ཉིད་ཤི་རྗེས་ལོ་འགའ་ཞིག་ནས་ཉིན་གཅིག་མ་ཧེ་ཞིག་དགོན་པར་འོང་སྟེ་
ཤར་རེ་སྔོན་གྱི་གྲྭ་བའི་ཁང་པའི་ནང་དུ་ཕྱིན་ནས་ངུ་ཞིང་པང་ལེབ་སྟེང་དུ་



ལག་རྡེབ་བྱས། པང་ལེབ་རྭས་བརྡེགས་ཏེ་བཅག་པས་འོག་ན་གསེར་
དངུལ་གྱི་བུམ་པ་དེ་ཡོད་པར་མཐོང་། ཐམས་ཅད་ཡ་མཚན་ཏེ་ཞིབ་ཏུ་
བལྟས་པས་མ་ཧེ་དེའི་རྭའི་ངོས་ན་སྔོན་གྱི་གྲྭ་བ་དེའི་མིང་གསལ་བར་དོད་
ཡོད། ཀུན་སྐྲག་ཅིང་སྙིང་རྗེ་སྟེ་མ་ཧེ་ཉོས་ཏེ་དགོན་པར་བཞག ཕྱིས་
ཤི་ཚེ་རྭ་དེ་བླངས་ནས་ཉར་ཚགས་བྱས་ཏེ་ལོ་རེ་བཞིན་དགོན་པའི་རྒྱུ་རྫས་
རྩིས་སྤྲོད་བྱེད་ཚེ་ཐམས་ཅད་ལ་རྭ་དེ་བསྟན་ནས་དགེ་འདུན་གྱི་ནོར་རྫས་
ལ་བག་ཡོད་བྱ་དགོས་པའི་བསླབ་བྱ་བྱེད་དོ།།རྭ་འདི་རིག་གནས་གསར་
བརྗེའི་སྐབས་བརླགས་ཀྱང་འདི་དངོས་སུ་མཐོང་མྱོང་མཁན་གྱི་གྲྭ་རྒན་
དང་སྦྱིན་བདག་མང་པོ་ད་དུང་ཡོད་འདུག་གོ ། དེ་བཞིན་དུ་ངོར་
མཁན་ཆེན་དཔལ་ལྡན་ཆོས་སྐྱོང་སྡེ་དགེ་ན་བཞུགས་སྐབས་ཉིན་གཅིག་དེ་
རིང་དངུལ་མདའི་ཆུ་ནང་འདིར་ཅི་བྱུང་ཡང་གཏོང་མི་ཉན་ཞེས་གྲྭ་བ་
མང་བོར་སྒུག་ཏུ་བཅུག ཕྱི་དྲོ་ཙ་ན་ཤིང་སྡོང་ཆེན་པོ་ཞིག་ཆུས་ཁྱེར་
བྱུང་བ་དེ་བླངས་ནས་དེ་ལས་གཞན་གང་ཡང་མ་བྱུང་ཞེས་པས། དེ་
ཡིན། སྡོང་དུམ་དེ་གཤེགས་དང་གསུངས། སྡོང་དུམ་གཤེགས་པའི་
ནང་ན་སྦལ་བ་ཆེན་པོ་ཞིག་ལ་སྲོག་ཆགས་མང་བོས་ཟ་བཞིན་འདུག་པ་དེ་
ལ་ཁྲུས་ཆོག་སོགས་མཛད། དེ་སྡེ་དགེའི་གཉེར་བ་པོ་རྒྱས་བྱ་བ་ཞིག་གི་
སྐྱེ་བ་ཡིན་གསུངས་སོ།།དེ་དག་ནི་རྣམ་སྨིན་གྱི་འབྲས་བུ་ཡིན་ལ། དེ་
50



བཞིན་དུ་ རྒྱུ་མཐུན་གྱི་འབྲས་བུ་ཡང་། ཀྲུང་གོའི་ཁྲོའུ་ཀུག་གྲོང་རྡལ་
ན ༡༩༩༠ལོར་ སྐྱེས་ པའི་ བགྲེས་ མོ་རུས་ མིང༌ པང༌ ཟེར་ བ་ ཞིག་ ཡོད།
འདིའི་སྐྱེ་བ་སྔ་མར་ས་འོག་ཏུ་སྦས་པའི་དངུལ་སྒོར་མང་བོ་མོས་བཤད་པ་
བཞིན་སྔོན་གྱི་གནས་ཁང་གི་འོག་ནས་རྙེད་པ་སོགས་ཚེ་རབས་དྲན་པའི་
བདེན་དཔང་སྟོབས་ལྡན་ཡོད་པ་ཞིག་རེད། འདི་སྐྱེ་བ་སྔ་མར་ཐ་མག་
འཐེན་རྒྱུར་ཤིན་ཏུ་སྲེད་པ་ཆེ་བས་ཚེ་འདིར་ལོ་གསུམ་ཙམ་ནས་མི་ཆེན་པོ་
དག་ཇི་ལྟ་བ་བཞིན་དུ་ཐ་མག་འཐེན་པར་བྱེད་དོ།།དེ་ལྟར་ལས་བརྒྱ་བ་ལས་
གསུངས་པ་བཞིན་འདིས་སྐྱེ་བ་སྔ་མར་མི་དགེ་བ་ ཐ་མག་འཐེན་རྒྱུར་
འདྲེས་ཤིང་གོམས་པས་ད་ལྟའང་མི་དགེ་བ་ཐ་མག་འཐེན་རྒྱུར་བརྟེན།
དེ་ལ་སྤྱོད། དེའི་རྗེས་སུ་འཇུག་པ་ཉིད་དུ་སྐྱེ་བ་ནི་མངོན་སུམ་མོ།།དགེ་བ་
དང་མི་དགེ་བའི་ལས་ཀྱི་རྣམ་གྲངས་བསྟན་པའི་མདོ་ལས། | སྐྱེ་བ་སྔ་
མར་རོལ་མོ་མཁན་བྱེད་པ་དག་ནི་སྐྱེ་བ་ཕྱི་མར་གླུ་གར་ལ་དགའ་བ་ཉིད་དུ་
སྐྱེ་བར་གསུངས་པ་དེ་ཉིད་དངོས་གནས་དེ་ལྟར་དུ་བྱུང་འདུག་སྟེ་སྐད་
གྲགས་ཅན་གྱི་གླུ་གར་བ་ཕུས་ལུས་ཧྲི་ལུས་ཤི་ནས་སླར་སྐྱེ་བའི་ཚེ་ལུས་ཀྱི་
སྟེང་ན་སྔ་མའི་མགོ་བརྙན་ཇི་ལྟ་བ་བཞིན་ཤ་གཏིང་ན་དོད་པ་སོགས་སྔ་
མའི་ཡང་སྲིད་ཡིན་པའི་རྟགས་མཚན་ངོ་མཚར་ཅན་དང་ལྡན་པ་དེས་ཟླ་
ངོ་དྲུག་ཙམ་ལོན་པ་ནས་གླུ་མང་བོ་ལེན་པའི་ཕྱིར་རོ། ། སྔོན་གནས་དྲན་
51



མཁན་འདི་དག་གི་འགྲོ་སྟངས། གཏམ་བཤད་སྟངས་སོགས་གཤིས་ཀ་
ཐམས་ཅད་སྔ་མ་དག་དང་འདྲ་ཞིང་། ཐ་ན་ཚེ་སྔ་མར་མི་བཟའ་རྒྱུའི་
ཟས་དག་ཚེ་འདིར་ཡང་བཟའ་མི་འདོད་པར་འདུག་པས་སྔ་མར་དགེ་མི་
དགེ་གང་བྱེད་རྣམས་ཕྱི་མར་ཡང་བྱེད་རྒྱུ་ཡིན་པ་ནི་གདོན་མི་ཟ་བས་བྱེད་
པ་རྒྱུ་མཐུན་གྱི་འབྲས་བུ་འདི་ནི་མངོན་སུམ་དུ་གྲུབ་པ་ཞིག་གོ ། དེར་མ་
ཟད་ལས་འགའ་ཞིག་གི་འབྲས་བུ་འཕྲལ་དུ་སྨིན་པའང་ཡོད་དེ། ཉེ་ཆར་
ཙ་དབྱིར་རྒྱལ་ཁབ་ཏུ་རྔོན་པ་ཞིག་ལུས་མ་བརྗེས་པར་གཅན་གཟན་དུ་
འགྱུར་འདུག་སྟེ། ལོ་ཕུས་ཁུ་ལིའུ་ཁུ་ཞེས་པའི་རྔོན་པ་འདིའི་ལུས་ཡོངས་
ལ་རི་མོ་སེར་བོ་དང་ཐིག་ལེ་ནག་པོས་ཁྱབ་ ཅིང་། སོ་རྣམས་གཅན་
གཟན་གྱི་མཆེ་བ་ལྟར་རིང་བོར་གྱུར། ། གདོང་དབྱིབས་གཟིག་དང་འདྲ་
ཞིང་གདུགས་པའི་ང་རོ་སྒྲོག ཤ་རློན་ཟ་ཞིང་རྒྱུད་ཤིན་ཏུ་གཏུམས་པའི་
མིའི་གཟིག་ཅིག་ཏུ་གྱུར་ཏོ། འདི་འདྲ་བ་སྔོན་དང་ད་ལྟར་བྱུང་བ་མང་
བོ་སྣང་ངོ་།།ཡང ༡༩༩༠ ལོའི་ཟླ༡༠བའི་ཚེས ༢ ཉིན་ཀྲུང་གོའི་ཀཱང་ཀྲུའུ་
སྤྲིན་དཀར་གནམ་གྲུ་ཐང་དུ་གནམ་གྲུ་ལ་ཉེས་སྐྱོན་བྱུང་སྟེ་མི་བརྒྱ་ཕྲག
ལྷག་ཅིག་ཤི་རྨས་བྱུང་བའི་ནང་དུ་ནང་བའི་དགེ་བསྙེན་གསུམ་ཅིག་འདུག
ཁོང་རྣམས་ཀྱིས་གནམ་གྲུའི་འཛིན་ཤོག་དེ་ཉོས་པ་ནས་བཟུང་རྒྱུ་མཚན་
མེད་པར་སེམས་མི་བདེ་བ་ཞིག་བྱུང་བས་ལྷོ་གྲུ་འཛིན་དགོན་དུ་ཕྱིན་ནས་



སྤྱན་རས་གཟིགས་ལ་གསོལ་བ་དྲག་ཏུ་བཏབ་པས་འཕྲལ་དུ་སེམས་མི་བདེ་
བ་དེ་ཞི་བར་གྱུར། ཟླ༡༠བའི་ཚེས ༢ ཉིན་གནམ་གྲུ་བར་སྣང་དུ་འཕུར་
བཞིན་པའི་སྐབས་སུ་ཉེས་རྐྱེན་དང་འཕྲད་པར་དྲིལ་བསྒྲགས་པའི་ཚེ་ཁོང་
གསུམ་པོས་སྤྱན་རས་གཟིགས་དང་འོད་དཔག་མེད་ལ་གསོལ་བ་རྩེ་གཅིག་
ཏུ་བཏབ། རེ་ཞིག་ནས་གནམ་གྲུའི་སྣུམ་ཟད་དེ་ཀཱང་ཀྲུའུ་སྤྲིན་དཀར་
གནམ་གྲུ་ཐང་དུ་མྱུར་འབབ བྱས་པས་གནམ་གྲུ་གཞན་དང་འཕྲད་དེ་དགེ་
བསྙེན་གསུམ་པོའི་སྡོད་གནས་ཀྱི་རྒྱབ་ཕྱོགས་འདོམ་གང་ཙམ་གྱི་མཚམས་
ནས་དུམ་བུ་གཉིས་སུ་གྱུར་ཏེ་གནམ་གྲུའི་ཁོག་པའི་ཁ་ཕྱེས་ཚེ་ཁོང་རྣམས་
འཕྲལ་དུ་ཕྱི་རོལ་ཏུ་བྲོས། དེ་མ་ཐག་མགོ་རྔ་གཉིས་པོ་འབར་གོས་སུ་
གྱུར་ཏེ་མེའི་ཕུང་བོ་ཞིག་ཏུ་གྱུར། དེ་ལྟར་གནམ་གྲུ་གང་བོ་ལས་མི་བཅུ་
ཕྲག་ཙམ་མ་གཏོགས་ཐམས་ཅད་ཤི་ལ། བཅུ་ཕྲག་ཙམ་དེ་ ཡང་ རྐང་
བཅད་ལག་རྡུམ་གྱི་རྨས་སྐྱོན་ཤིན་ཏུ་ཆེན་པོ་ཐེབས་པ་འབའ་ཞིག་རེད།
ཁོང་གསུམ་པོར་རྨས་སྐྱོན་ཅུང་ཟད་ཀྱང་མ་བྱུང་ངོ་།།དེ་ནས་གནམ་གྲུ་ཐང་
གཙང་བཤེར་བྱེད་སྐབས་དངོས་པོ་གཞན་ཐམས་ཅད་ཐལ་བ་འབའ་ཞིག་
ཏུ་གྱུར་ཀྱང་དགེ་བསྙེན་རྣམས་ཀྱིས་བླུས་པའི་ཆོས་ཀྱི་དཔེ་དེབ་འགའ་ཞིག་
ཡོད་པ་དེ་ཁོ་ན་སྐྱོན་ཅི་ཡང་མེད་པར་ལུས་ནས་འདུག་པས་ཐམས་ཅད་
ཀྱིས་དམ་པའི་ཆོས་ཀྱི་ནུས་པ་ནི་བསམ་གྱིས་མི་ཁྱབ་པར་འདུག་ཅེས་ཧ་མི་



ལས་པ་གཅིག་ཀྱང་མི་འདུག་གོ། དེས་མཚོན་ནས་དེ་འདྲ་ཆེས་མང་བོ་
ཡོད་པ་རྣམས་ཀྱང་ཤེས་པར་བྱའོ།།དེས་ན་ལས་ཀྱི་འབྲས་བུ་འདི་རྣམས་ནི་
དངོས་ཡོད་ཀྱི་འཚོ་བའི་ནང་ནས་མིག་མཐོང་ལག་ཟིན་དུ་བྱུང་བ་ཡིན་
པས་བསྙོན་འདིང་ན་མ་གཏོགས་གཞན་ཁས་མི་ལེན་པའི་ཐམས་མི་འདུག་
གོ། གལ་ཏེ་ད་དུང་ཁས་མི་ལེན་ན་ནི་བླུན་པོའི་ཨུ་ཚུགས་ཡིན་པས་ཅི་
བྱར་ཡོད། འདི་རིགས་པས་ཀྱང་འགྲུབ་ སྟེ། ཕྱི་རོལ་གྱི་དངོས་པོ་
རྣམས་ལས་སྨན་གྱིས་བདེ་བ་སྐྱེད། ། དུག་གིས་སྡུག་བསྔལ་སྐྱེད་པ་འདི་
སུས་ཀྱང་མ་བསྒྲིགས་མོད། དངོས་ པོ་ རང་གི་ ཆོས་ཉིད་རེད། དེ་
བཞིན་དུ་གཞན་ ལ་ གནོད་ སེམས་ སོགས་ རྣམ་ རྟོག་ ཕྱིན་ ཅི་ ལོག་ དང་།
གཞན་ལ་ཕན་སེམས་སོགས་རྟོག་པ་བཟང་བོ་རྣམས་ལའང་རང་རང་གི་
འབྲས་བུ་ཞིག་ཅིའི་ཕྱིར་མེད། གཞན་ཡང་སྤྱོད་པ་ངན་པ་ཟས་དུག་ཅན་
ཟོས་པས་སྡུག་བསྔལ་སྐྱེད། སྤྱོད་པ་ལེགས་པོ་འཕྲོད་རྟེན་ཚུལ་བཞིན་དུ་
བྱེས་པས་བདེ་བ་སྐྱེད་པ་བཞིན་དུ། བྱ་བ་ངན་པ་གཞན་གྱི་ཤིན་ཏུ་
གཅེས་ཤིང་ཕངས་པའི་སྲོག་གཅོད་པ་དང་། ངལ་བ་ཆེན་པོས་བསྒྲུབས་
པའི་ནོར་རྫས་དབང་མེད་དུ་འཕྲོག་པ་སོགས་དང༌། བྱ་བ་བཟང་བོ་
སྲོག་སྐྱོབ་པ། སྦྱིན་པས་གཞན་ཚིམ་པར་བྱེད་པ་སོགས་ལ་རང་རང་གི་
འབྲས་བུ་ཅི་སྟེ་མེད་དེ་རྒྱུ་མཚན་མཚུངས་པའི་ཕྱིར་རོ།།དེ་བས་ཁྱིམ་ཚང་



ཞིག་གི་ནོར་རྫས་ཇག་པས་ཕྲོག་སྟེ་དབུལ་བོར་གྱུར་བ་ལྟ་བུར་མཚོན་ན་
དབུལ་བོར་གྱུར་བའི་རྒྱུ་དངོས་སུ་མཐོང་བ་ནི་དགྲས་བཅོམ་པ་དེ་ག་རེད།
འོན་ཀྱང་དེ་མ་གཏོགས་མ་མཐོང་བའི་རྒྱུ་གཞན་མེད་ཅེས་སྨྲ་མི་ནུས་ཏེ།
དཔེར་ན་སྒྲ་སྙནི་འཕྲུལ་ཆས་ཀྱིས་སྒྲ་འབྱིན་པའི་རྒྱུ་དངོས་སུ་མཐོང་བ་ནི་
འཕྲུལ་ཆས་ཀྱི་ལྷུ་ལག་དེ་ཙམ་ཞིག་རེད། - འོན་ཀྱང་དེ་ག་རང་ ལས་
གཞན་པའི་མ་མཐོང་བའི་རྒྱུ་མེད་ཅེས་སྨྲ་ག་ལ་ནུས་ཏེ། རང་འགར་མི་
མཐོང་བའི་གློག་གི་རྦ་རླབས་ཀྱང་མེད་ཐབས་མེད་པའི་ཕྱིར་རོ།།དེ་བཞིན་
དུ་གློག་སྒྲོན་གྱིས་འོད་འབྱིན་པ་ལའང་དངོས་སུ་མཐོང་བའི་སྒྲིག་ཆས་འདི་
དག་ཀྱང་དེའི་རྒྱུ་ཡིན་མོད། གཙོ་བོ་ནི་མིག་སོགས་ཀྱིས་མི་མཐོང་བའི་
གློག་ཤུགས་ཉིད་ཡིན་པ་ལྟ་བུའོ།།དེས་ན་འཇིག་རྟེན་གྱི་བདེ་སྡུག་སོགས་ལ་
མིག་གིས་མཐོང་རྒྱུ་ཡོད་པ་དང༌། ལག་པས་རེག་རྒྱུ་ཡོད་པ་འདི་དག་
ལས་གཞན་པའི་རྒྱུ་མེད་ཟེར་བ་ནི་གནའ་རབས་དང་དེང་རབས་ཀྱི་རིག་
པ་གཉིས་ཀ་ དང་ མི་མཐུན་པ་ཞིག་གོ། འགའ་ཞིག་ གིས་ དགེ་ བ་
བསྒྲུབས་ཀྱང་མི་འདོད་པ་བྱུང་བས་ལས་འབྲས་ལ་ཡིད་གཉིས་བྱེད་ཀྱང༌།
མི་འདོད་པ་འབྱུང་བ་ནི་སྔོན་གྱི་ལས་འབྲས་ཡིན་ལ། ད་ལྟ་དགེ་བ་
བསྒྲུབས་པ་ལ་འབྲས་བུ་མེད་པ་མིན་ཡང་དེ་མ་ཐག་ཏུ་སྨིན་པའི་ངེས་པ་
མེད་དེ། ལས་ལ་སྐྱེ་བ་ཕྱི་མ་ཉིད་ལ་མྱོང་འགྱུར་དང་། ཕྱི་མ་རྣམས་



༣༡་ ལས་གང་རུང་ཞིག་ཏུ་མྱོང་འགྱུར་སོགས་ཡོད་པའི་ཕྱིར་རོ།།ལར་ལས་རྒྱུ་
འབྲས་མེད་ཟེར་བ་འདི་ལ་རྒྱུ་མཚན་དང་དགོས་པ་རྩ་བ ནས་མི་འདུག
བ བ བ ང་ཚོ་མིའི་རིགས་ཐམས་ཅད་སྡུག་བསྔལ་མི་འདོད་ཅིང་བདེ་བ་འདོད་པ་
1:|:ཀ་ང་ལ་འདྲ་མཉམ་རེད། དེའི་ཕྱིར་འཕྲལ་ཡུན་གྱི་སྡུག་བསྔལ་ཞི་བ་དང་།
བདེ་བ་སྐྱེད་པའི་ཐབས་ཤིག་ཡིན་ཕྱིན་རྒྱུ་མཚན་ཡོད་ན་ལྟ་ཞོག་ གལ་ཏེ་
དབང པོ མེད་ཀྱང་རེ་ཞིག་དགོས་པའི་དབང་གིས་ཀྱང་ཁས་བླང་འོས་ན། རྒྱུ་
1:|: མཚན་དང་བཅས་པའི་མིའི་རིགས་ཀྱི་བསམ་བློའི་དཔལ་ཡོན་གོང་འཕེལ་
ད་དུ་བས་བདུ་འགྲོ་བའི་ཐབས་ཐུན་མོང་མ་ཡིན་པ་འདི་དག་ལ་རྒྱུ་མཚན་རྣམ་དག་ཅི་
ཡང་སྨྲ་རྒྱུ་མེད་བཞིན་གྱ་ཚོམ་དུ་དགག་པ་ཅིའི་ཕྱིར་བྱེད། ད་ལྟ་འཛམ་
གླིང་ཞི་འཇམ་དང་། སྐྱེ་དངོས་དོ་མཉམ་བྱེད་དགོས་ཞེས་ཁ་ནས་ཀུན་
གྱིས་ཤོད་ཀྱིན་འདུག་ཀྱང་དོན་དུ་ཇི་བཞིན་ཞིག་གཏན་ནས་བྱེད་ཐུབ་པ་
མི་འདུག དེའི་རྒྱུ་མཚན་གྱི་གཙོ་བོ་ནི་ཚེ་སྔ་ཕྱི་དང་ཁྱད་པར་ལས་དང་
ན་ལས་ཀྱི་རྣམ་པར་སྨིན་པ་ལ་ཡིད་ཆེས་དང་བརྩི་འཇོག་མེད་པ་འདི་ཁོ་ན་ལ་
| ཐུག་སྟེ། རང་འཚོ་འདོད་ཀྱིས་གཞན་གསོད་པ་དང་། དེའི་ཕྱིར་དུ་
འཛམ་གླིང་རྩ་མེད་དུ་གཏོང་བའི་མཚོན་དང་རྫས་སྦྱོར་ངན་པ་སྣ་ཚོགས་
འབད་པ་ཆེ་ཐང་གིས་བསྒྲུབས། རང་ལོངས་སྤྱོད་མངའ་ཐང་དང་ལྡན་
དེ་འདོད་ཀྱིས་གཞན་གཞོམ་འདོད་སོགས་བློ་ངན་སྣ་ཚོགས་བྱུང་སྟེ་འཛམ་
56



གླིང་དམག་ཆེན་གཉིས་པའི་སྐབས་སུ་ཡེའུ་ཐེའི་མི་རིགས་རྐྱང་བར་ཡང་མི་
འབུམ་ཐེར་དྲུག་ཅུ་ཐམ་པ་སྲོག་དང་བྲལ་བ་དང༌། མི་རེ་རེས་ཀྱང་མི་
ཉམ་ཆུང་ཁྲི་ཚོ་སུམ་ཅུ་ལྷག་རེ་བསད་པ་སོགས་ཡ་ང་ཞིང་ཡི་མུག་པའི་སྤྱོད་
པ་མ་རུང་བ་དེ་དག་ཐམས་ཅད་ཀྱང་གཙོ་བོ་ལས་འབྲས་ལ་ཡིད་མི་ཆེས་པ་
རང་ལ་ཐུག གལ་ཏེ་ལས་འབྲས་ལ་སྙིང་ཐག་པ་ནས་ཡིད་ཆེས་པ་ཞིག་
ཡོད་ན་རང་གི་ངང་གིས་ ཡ་རབས་ཚུལ་ལྡན་གྱི་སྤྱོད་པ་ལ་གནས་པར་
འགྱུར་བས་ འཛམ་ གླིང༌ ཞི་ བདེ་ འོང༌ བ་ ལའང་ དེ་ ལས་ ལྷག་ པ་ མེད།
གཞན་སྐྱེ་དངོས་དོ་མཉམ་དགོས་ཚུལ་སོགས་ཀྱི་སློབ་གསོ་གང་ཞིག་བཏང་
ཡང་རུང་སྟེ་ལས་རྒྱུ་འབྲས་ལ་ཡིད་ཆེས་པ་ལྟ་བུའི་ནུས་པ་ཞིག་གཏན་ནས་
ཐོན་ཐབས་མེད་དོ།།དེའི་ཕྱིར་འཛམ་གླིང་སྟེང་ན་ཆོས་ལུགས་མི་འདྲ་བ་དུ་
མ་ཞིག་ཡོད་པ་རྣམས་ཀྱང་སྐྱེ་བ་ཕྱི་མ་ཁས་བླངས་ཏེ་ལས་འབྲས་ལ་ཡིད་
ཆེས་བྱེད་པར་ཕལ་མོ་ཆེ་ཞིག་མཐུན་པས་ང་ཚོའི་འཛམ་གླིང་གི་མིའི་ལྔ་ཆ་
གསུམ་ཟིན་པའི་རྒྱ་ཆེའི་ཆོས་དད་མང་ཚོགས་སྐྱེ་བོ་དུང་ཕྱུར་ཉེར་ལྔ་
བརྒལ་བ་ཙམ་ཡོད་པ་ཀུན་གྱིས་ལྡོག་རྩ་གཅིག་སྒྲིལ་གྱིས་ཚེ་སྔ་ཕྱི་དང་ལས་
རྒྱུ་འབྲས་ཀྱི་རྨངས་གཞི་འདིའི་སྟེང་ནས་མིའི་རིགས་ཀྱི་མདུན་ལམ་ལ་བྱས་
རྗེས་འཇོག་ཆེད་འབད་པ་ཆེ་ཐང་དུ་བྱ་རྒྱུ་ནི་ཆེས་གལ་ཆེ་བའི་ལས་སུ་
གཟུང་བར་བྱ་སྟེ། གཞན་དུ་ན་ཙན་དན་ཤིན་ཏུ་བསིལ་བ་ཡང་བརྡར་



དྲག་ན་རང་ལས་བྱུང་བའི་མེས་རང་བསྲེགས་པ་བཞིན་དུ་དེང་རབས་ཀྱི་
རིག་པ་འདི་ཤིན་ཏུ་དར་དྲག་ནས་རང་གིས་རང་བརླག་པའི་གནས་ སུ་
འགྱུར་ཉེན་ཡོད་པར་ཤེས་པར་བྱའོ།།གསུམ་པ་སྟོན་པ་ཚད་མའི་སྐྱེས་བུ་
ཡིན་པ་ལ་ཡིད་ཆེས་པར་བྱ་བ་ནི། དེ་ལ་ཐོག་མར་ཚད་མ་ཞེས་པ་ནི་རྣམ་
འགྲེལ་ལས། ཚད་མ་བསླུ་མེད་ ཅན་ཤེས་པ།། ཞེས་ པ་ལྟར་ གཞལ་བྱ་
འཇལ་བ་ལ་བསླུ་བ་མེད་པ་ཞིག་ལ་ཟེར། དེ་ཡང་ཇི་སྐད་དུ། མི་བསླུ་
ལས་དང་བྱེད་པོ་དང་།བྱ་བ་གསུམ་གྱི་བདག་ཉིད་ཅན།།ཞེས་པ་ལྟར་མི་
བསླུ་བ་ཁྱད་ཆོས་གསུམ་དང་ལྡན་པ་ཞིག་དགོས་ཏེ། དེ་ལྟར་མིན་ན་
མཐའ་གཅིག་ཏུ་མི་བསླུ་བར་མི་འགྲུབ་པའི་ཕྱིར་རོ།།ཚད་མ་དེས་བཞག་
པའི་རྣམ་ གཞག་རྣམས་ལ་ བདེན་པ་དང༌། དོན་ལ་ གནས་ པ་ དང༌།
ཡང་དག་པ་དང་། བསླུ་བ་མེད་པའི་དོན་ཞེས་བྱ། དེ་ལྟ་ན་རྣམ་
འགྲེལ་ལས། དེ་ལྡན་བཅོམ་ལྡན་ཚད་མ་ཉིད།།ཅེས་པ་ལྟར་བཅོམ་ལྡན་
འདས་ ཤཱཀྱ་ཐུབ་ པ་ལའང་མི་བསླུ་བ་དེ་དང་ ལྡན་ པའི་ཕྱིར། དེས་
གསུངས་པའི་རྣམ་གཞག་རྣམས་ཀྱང་བདེན་པ་དང་། དོན་ལ་གནས་པ་
དང་། ཡང་དག་པ་དང་བསླུ་བ་མེད་པ་ཡིན་ནོ།།ཡང་བཅོམ་ལྡན་འདས་
ཀྱི་གསུང་རབ་ལས་བརྗོད་བྱ་གཏིང་ཟབ་པ་རྟོགས་པར་དཀའ་བ་ཕལ་མོ་
ཆེ་ཞིག་མངོན་སུམ་གྱི་དོན་ལ་མངོན་སུམ་གྱིས་གནོད་པ་མེད་ཅིང་གྲུབ།
58



རྗེས་དཔག་གི་དོན་ལ་རྗེས་དཔག་གིས་གནོད་པ་མེད་ཅིང་གྲུབ། ལུང་
རང་ཚིག་སྔ་ཕྱི་དང་དངོས་ཤུགས་འགལ་བ་མེད་པ་ཤེས་པའི་ཚེ་ན། རྒྱུ་
མཚན་དེས་བཅོམ་ལྡན་འདས་ཚད་མའི་སྐྱེས་བུ་ཐམས་ཅད་མཁྱེན་པ་ཡིན་
པར་ཡང་གྲུབ་པ་ཡིན་པས་དེའི་ཚུལ་ཅུང་ཟད་བརྗོད་ན། ལར་བཅོམ་
ལྡན་འདས་ཚད་མ་ཡིན་པའི་རྣམ་བཞག་འདི་ཐམས་ཅད་ལ་ཐུན་མོང་དུ་
གྲགས་པའི་ཚད་མར་འཇོག་དགོས་ཀྱི་རང་ནང་བ་ཡིན་པ་དང་སངས་རྒྱས་
ཤཱཀྱ་ཐུབ་པ་ནང་བའི་སྟོན་པ་ཡིན་པ་ཙམ་ལ་བརྟེན་ནས་ནི་མ་ཡིན་ཏེ།།
སངས་རྒྱས་ཉིད་ཀྱི་ཞལ་སྔ་ནས་ཀྱིས་ཀྱང༌། དགེ་སློང་དག་གམ་མཁས་
རྣམས་ཀྱིས།། བསྲེགས་བཅད་བརྡར་བའི་གསེར་བཞིན་དུ།། ལེགས་ པར་
བརྟགས་ལ་ང་ཡི་བཀའ།།བླང་བར་བྱ་ཡི་གུས་ཕྱིར་མིན།།ཞེས་གསུངས་པ་
ལྟར་རོ།གལ་ཏེ་འཁྲུལ་བ་ཞིག་ཡོད་སྲིད་ན་སངས་རྒྱས་ཀྱི་གསུང་ཡིན་ཡང་
འཁྲུལ་བ་ནི་འཁྲུལ་བ་རང་ཡིན་པས་དེ་ལ་བརྗོད་ལེགས་པས་བརྒྱན་རྒྱུ་ཅི་
ཡང་མེད། དེས་ན་ཚེ་སྔ་ཕྱི་དང་ལས་རྒྱུ་འབྲས་སོགས་མེད་པར་འདོད་
པ་དག་གིས་སྨྲས་པ་དེའང་རིགས་པ་རྣམ་དག་གིས་འགྲུབ་རྒྱུ་ཞིག་ཡིན་ན་
དེ་ཅིའི་ཕྱིར་ཁས་མི་ལེན་ཏེ་མ་བླངས་ན་རྒྱུ་མཚན་མེད་པའི་རྩ་ཚུགས་ཏེ་
སྨད་པའི་གནས་ སོ།།ཁོ་ བོ་ ཅག་ཀྱང་མི་ཚེ་རྟོག་གེའི་བརྒལ་བརྟག་གིས་
བསྐྱལ་བ་ཞིག་ཡིན་པས་རང་གཞན་སུའི་ལུགས་ཡིན་ཀྱང་རྒྱུ་མཚན་མེད་
59



པར་སྨྲས་པ་ཙམ་གྱིས་དེ་དེ་བཞིན་ཁས་བླངས་མ་ཡིན་ཏེ། ཇི་སྐད་དུ།
བདག་ནི་སངས་རྒྱས་ཕྱོགས་མི་འཛིན།།སེར་སྐྱ་སོགས་ལ་མི་སྡང་ཡང་།།གང་
ཞིག་རིགས་པར་ལྡན་པའི་ཚིག ། དེ་ཉིད་སྟོན་པར་ཡོངས་སུ་འཛིན།།
ཞེས་གསུངས་པ་བཞིན་གཟུ་བོར་གནས་ཏེ་ཕྲ་ཞིབ་ཀྱི་རིགས་པས་བརྒལ་
བརྟག་ཡང་ཡང་བགྱིས་ཏེ་གསུང་རབ་རིན་པོ་ཆེར་ངེས་ཤེས་གཏིང་ནས་
རྙེད་དེ་ཡིད་ཆེས་པའི་དད་པ་ཐོབ་པ་ཡིན་ཅིང༌། དེའི་དོན་ཅི་རིགས་པ་
ཉམས་སུ་བླངས་ཏེ་ཆོས་ཀྱི་དགའ་བ་མཆོག་ཏུ་མྱོང་ནས་འཆི་ཚེ་སྐྲག་མི་
དགོས་པ་ཞིག་དང་འགྱོད་མི་དགོས་པ་ཞིག་འོང་གིན་འདུག སྤྱི་ཚོགས་
ཀྱི་འཚོ་བའི་ནང་དུའང་དམ་པའི་ཆོས་འདི་ཉིད་ཕྱེ་ཐུག་ལ་མར་དང་ཟས་
ཀྱི་བྲོ་བ་ལ་ལན་ཚྭ་བཞིན་དུ་སྣང་བས་འགྲོ་བ་མིའི་རིགས་གཙོ་བོར་གྱུར་
པའི་སྐྱེ་འགྲོ་མཐའ་དག་གི་སྤྱིའི་སྐྱབས་གནས་ཤིག་དང༌། སྤྱིའི་ལོངས་
སྤྱོད་མེད་དུ་མི་རུང་བ་ཞིག་རེད་སྙམ་དུ་སྙིང་ཐག་པ་ནས་བསམ་ཏེ་འཇིག་
རྟེན་གྱི་བདེ་འབྱོར་ཐམས་ཅད་ཆེད་དུ་མ་བསྒྲུབས་པར་དམ་པའི་ཆོས་ཁོ་
ན་གཅེར་པར་བཟུང་བ་ཡིན་ལ། ལོ་སུམ་སྟོང་གི་རིང་ལ་མཁས་བླུན།
དྲག་ཞན། དབུལ་ཕྱུག་སྣ་ཚོགས་པའི་སྐྱེ་བོ་བགྲང་གིས་མི་ལངས་པ་ཞིག་
གིས་ལུས་དང་སྲོག་ལས་ཀྱང་གཅེས་པར་བཟུང་པའི་རྒྱུ་མཚན་ཡང་དེ་ག་
ཡིན་གྱི། :|: གཞན་གྱིས་གསུངས་པ་ཙམ་མ་གཏོགས་གཞན་གོ་རྒྱུ་དང་མྱོང་
a)
60



རྒྱུ་ཅི་ཡང་མེད་པ་ཞིག་ཡིན་ན་དེ་ཙམ་གྱི་ཕངས་སེམས་ཅི་ལ་བྱེད། དེང་
སང་འཛམ་གླིང་ཡོངས་ལ་ཚན་རིག་ལག་རྩལ་དར་རྒྱས་སུ་ཕྱིན་ཏེ་སྔོན་
མཐོང་མ་མྱོང་བའི་ལྟད་མོ་དང་། ཐོས་མ་མྱོང་བའི་རིག་པ་མང་བོ་སྟོན་
གྱིན་འདུག དེ་དག་མཐོང་བ་དང་ཐོས་པའི་ཚེ་སྟོན་པའི་གསུང་རབ་ལ་
ཡིད་ཆད་པ་དང་ཐེ་ཚོམ་ཟ་བ་ལྟ་ཅི་གསུང་རབ་རིན་པོ་ཆེ་འདི་སུ་དང་ཡང་
མི་མཉམ་པའི་ཕུལ་དུ་བྱུང་བ་ཞིག་ཡིན་པ་ལ་ངེས་པ་ལྷག་པར་སྐྱེས་འོང་
བར་འདུག གཞན་གྱིས་རིག་པ་གསར་བ་འདི་དག་ལ་བརྟེན་ནས་དམ་
པའི་ཆོས་ལ་དགག་པ་བརྗོད་པ་མཐོང་བའི་ཚེ་ནའང་དངོས་གནས་གད་མོ་
འཆོར་གྱིན་འདུག་གོ ། དེ་དག་ནི་རང་བཞིན་བརྗོད་པ་འཕྲོས་གཏམ་
དུ་བགྱིས་པའོ།།སྐབས་དོན་སྟོན་པ་ཚད་མར་ངེས་ཚུལ་ལ། གསུང་རབ་
ཀྱི་དོན་ཉམས་སུ་བླངས་ཏེ་རྟོགས་པ་ཁྱད་པར་ཅན་སྐྱེས་པ་དག་གིས་ནི་
སྟོན་པའི་གསུང་བཞིན་རང་གི་ཉམས་མྱོང་གིས་གྲུབ་ཟིན་པས་གཞན་གྱིས་
ཅི་བརྗོད་ཀྱང་རུང་བ་སྤུའི་རྩེ་ཙམ་ཡང་གཡོ་མི་ནུས་པས་མི་ལྡོག་པའི་དད་
པ་ཞེས་བྱ་སྟེ། དཔེར་ན་ཁ་ནང་གི་བུར་རོ་མངར་བ་ཡིན་པ་རང་གིས་
མྱོང་བའི་ཚེ་གཞན་གྱིས་ཁ་བ་ཡིན་པ་དང༌། མངར་བ་མིན་པ་སོགས་ཅི་
བརྗོད་ཀྱང་རུང་སྟེ་ཐེ་ཚོམ་ཙམ་ཡང་སྐྱེད་མི་ནུས་པ་བཞིན་ནོ།།དེ་ཙམ་མིན་
ཡང་ཐོས་བསམ་གྱིས་མཐའ་རྒྱ་བཅད་པ་རྣམས་ཀྱིས་ཀྱང་རིགས་པ་རྣམ་པ་
6



བཞི་ལ་བརྟེན་ནས་ཟབ་པ་དང་རྒྱ་ཆེ་བའི་དོན་ལ་ངེས་པ་རྔམ་པོ་ཆེ་དྲངས་
ཏེ་གཞན་གྱིས་དེ་ལ་སྐྱོན་གང་བརྗོད་ཐམས་ཅད་མ་རྟོགས་ལོག་རྟོག་ཐེ་
ཚོམ་གྱིས་བསྐྱེད་པའི་ལྟར་སྣང་འབའ་ཞིག་ཏུ་ཤེས་ནས་གྲུབ་མཐའི་རང་
རྐང་ཚུགས་པ་ཡིན་པས་སུས་ཀྱང་གཞན་དུ་དྲང་མི་ནུས་ཏེ་རྒྱུ་མཚན་ཤེས་
པའི་དད་པ་ཡིན་ནོ།།དེ་འདྲའི་ངེས་ཤེས་གཉིས་པོ་བསྐྱེད་ཚུལ་ནི་འདིར་
སླར་ཡང་བཤད་མི་དགོས་ཏེ་སའི་གོ་ལ་ཧྲིལ་བོ་འདིའི་སྟེང་ལ་ཆགས་པའི་
མི་རིགས་ གཞན་ སུ་ ལའང་མེད་པའི་གསུང་ རབ་ དགོངས་ འགྲེལ་ དང༌
བཅས་པ་འདི་སྙེད་ཅིག་བཞུགས་པ་འདིར་བལྟས་པས་ཆོག་པའི་ཕྱིར་རོ།།
འོ་ན་ཅི་ཞིག་འཆད་ན། རིགས་པ་གསར་བ་དང་མངོན་སུམ་གྱི་ལམ་
ནས་ངེས་པ་བསྐྱེད་ཚུལ་ཅུང་ཟད་ཅིག་བརྗོད་དོ།།དེ་ཡང་སྟོན་པའི་གསུང་
གི་སྙིང་བོ་ནི་རྟེན་ཅིང་འབྲེལ་བར་འབྱུང་བ་འདི་ཡིན་ལ། ཆེས་ཤིན་ཏུ་
རྟོགས་པར་དཀའ་བའི་གནས་ཀྱང་འདི་ཉིད་ཡིན་ཏེ། སྔོན་བྱུང་མུ་
སྟེགས་པའི་སྟོན་པ་རྣམས་ནས་ད་ལྟའི་ཚན་རིག་པ་ཡན་ཆད་སུས་ཀྱང་
ཚུལ་བཞིན་སྨྲ་མ་ནུས་པ་སོ་སོའི་གཞུང་ལ་བལྟས་པས་ཤེས་པ་ལྟར་རོ།།རྟེན་
ཅིང་འབྲེལ་བར་འབྱུང་བ་ཞེས་པའི་དོན་ཡང་གནས་ཚུལ་ལ་དངོས་པོ་
ཐམས་ཅད་རང་བཞིན་གྱིས་སྟོང་བ་སྤྲོས་པའི་མཐའ་ཐམས་ཅད་དང་བྲལ་
བ་དང༌། སྣང་ཚུལ་ལ་སྒྱུ་མ་དང་རྨི་ལམ་ལྟར་མེད་བཞིན་དུ་སྣ་ཚོགས་སུ་
62



སྣང་ལ། དེ་ཡང་སེམས་ཀྱིས་བྱས་ཤིང་སེམས་ལ་སྣང་བ་ཙམ་མ་གཏོགས་
ཕྱི་རོལ་ན་བདེན་པར་མ་གྲུབ་པ་ཉིད་ཡིན་ནོ།།དེ་ལས་དང་པོ་དངོས་པོའི་
གཤིས་སྤྲོས་པ་ཐམས་ཅད་དང་བྲལ་བ་འདི་ནི་བདེ་བར་གཤེགས་པ་ཉིད་
ཀྱི་གསུང་རབ་ལ་བརྟེན་ན་མིག་ལྡན་གྱི་མདུན་ན་གཟུགས་བཞིན་ཡིད་ཆེས་
གཏིང་ནས་རྙེད་རྒྱུ་ཡོད་ལ། དེ་ཉིད་ཡང་དག་ཡིན་པའི་འབྲས་རྟགས་
ཀྱང་དེ་ཉམས་ སུ་ བླངས་ པས་འབྲས་བུ་ཐོབ་པ་སྔོན་ནས་ད་ལྟའི་བར་
བརྒྱུད་མར་བྱུང་བ་འདི་ཡིན་ནོ།།འདི་ནི་སངས་རྒྱས་ཀྱི་གསུང་རབ་མ་
གཏོགས་གཞན་གྱིས་གཏན་ལ་འབེབས་མི་ནུས་ལ། སངས་རྒྱས་ཐམས་
ཅད་མཁྱེན་པ་ཡིན་པའི་སྒྲུབ་བྱེད་ ཀྱི་ གཙོ་བོ་ ཡང་ འདི་ཉིད་ཡིན་ མོད།
འོན་ཀྱང་འདི་ཚན་རིག་སོགས་ཀྱི་སྤྱོད་ཡུལ་དུ་གཏན་ནས་མ་གྱུར་བས་
དེས་བསྒྲུབ་མི་ནུས་ཀྱང་དེང་དུས་ཀྱི་མི་འགའ་རེས་ཚན་རིག་རྩིས་ཆེན་
བྱེད་པས་དེས་གྲུབ་པའི་ཆོས་འགའ་ཞིག་བརྗོད་ན། རེ་ཞིག་སྟོན་པས་
དངོས་པོ་གཟུགས་ཅན་རགས་པ་རྣམས་མ་གྲུབ་ཅིང་རྡུལ་ཕྲ་རབ་ཏུ་གནས་
ལ། དེ་ཡང་རྡུལ་རྣམས་བར་མཚམས་མེད་པའི་གོང་བུ་གཅིག་པ་ཞིག་
མིན་ཡང་ཆུ་རྡུལ་གྱིས་ ཕན་ཚུན་བསྡུས་ཏེ་མི་འཐོར་བར་གནས་པ་ཡིན་
ཞེས་ གསུངས་ པ་ དེ་ ཉིད་ མངོན་ སུམ་ གྱིས་ གྲུབ་ པ་ ཞིག་ སྟེ། སྤྱི་
ལོ ༡༨༠༨ ལོར་ཚན་རིག་པ་ཡེ་ཧཱན་ཏོ་ཨུར་ཏུན་ཞེས་པས་ཐོག་མར་རྡུལ་
63



ཕྲན་གྱི་རྣམ་བཞག་བྱས་ ཏེ་ དངོས་པོ་རྣམས་ རྡུལ་ ཕྲན་ དུ་ གནས་ ཤིང༌།
རྡུལ་ཕྲན་རྣམས་དེ་ལས་ཆ་ཤེས་དབྱེར་མེད་ཅིང་མི་འཇིག་ པ་ཞིག་རེད་
ཅེས་ཟེར། འོན་ཀྱང ༡༩༡༢ ལོར་ཏེན་མག་རྒྱལ་ཁབ་ཀྱི་ཚན་རིག་པ་པོ་
ཨེར་གྱིས་རྡུལ་ཕྲན་རེ་རེའང་གློག་རྡུལ་དང་གློག་རྡུལ་ སྙིང་པོ་གཉིས་ སུ་
དབྱེ་ཡོད་ལ། དེ་གཉིས་ ཀྱི་བར་ན་བར་ མཚམས་ སྟོང་བ་ཡིན་ཅིང༌།
གློག་རྡུལ་མཐའ་སྐོར་དུ་ཁབ་ལེན་གྱི་འཐེན་ཤུགས་ར་བ་སྟེ་སྡུད་པའི་ནུས་
པ་ཡོད་པར་མཐོང་ངོ་།།ཡང་དུས་རབས་འདིའི་ལོ་རབས་སུམ་ཅུ་བའི་ནང་
དུ་ཚན་རིག་པ་དག་གིས་གཟུགས་ཅན་གྱི་དངོས་པོ་ཐམས་ཅད་ནི་རྡུལ་
ཕྲན་ལས་གྲུབ་ཅིང༌། རྡུལ་ཕྲན་ནི་རྒྱུ་རྡུལ་དང༌། བར་རྡུལ། གློག་
རྡུལ་ལས་ གྲུབ་ ལ་འདི་དག་ནི་དངོས་པོའི་རྩོམ་གཞི་དེ་ལས་ ཆ་ གཞན་
དབྱེར་མེད་པའི་ཆུང་མཐའ་རེད་ཅེས་ཟེར་རོ།།འདི་དག་གིས་ནི་གོང་དུ་
བཤད་པའི་ སངས་ རྒྱས་ཀྱི་གསུང་དེ་དག་དང་མིང་མི་འདྲ་བ་ཙམ་མ་
གཏོགས་དོན་གཅིག་པ་ཡིན་ནོ། །ཡང་བདེ་བར་གཤེགས་པས་དེ་ལས་
ཀྱང་གདུལ་བྱ་དབང་བོ་ཅུང་ཟད་རྣོ་བ་རྣམས་ཀྱི་དབང་དུ་བྱས་ཏེ་དབུ་
སེམས་ཀྱི་མདོ་རྣམས་ལས་རྡུལ་ཕྲ་རབ་དེ་ཡང་དཔྱད་ན་ཆུ་ཤིང་གི་སྙིང་བོ་
བཞིན་ཕར་ཕར་གཞི་མེད་དུ་གྱུར་ཏེ་མ་གྲུབ་པར་གསུངས་པའི་དོན་ནི།
༡༩༠ ༥ལོར་ཚན་རིག་པ་ཆེན་པོ་ཨེ་དབྱིན་སི་ཏན་གྱིས་རྡུལ་ཕྲན་དེ་དག་
64



ཀྱང་མཐར་ནུས་ཤུགས་ཆེན་པོ་ཞིག་ཏུ་གྱུར་ནས་གཞི་མེད་དུ་འགྲོ་བར་
ཤེས་ནས་དངོས་པོ་དང་ནུས་ཤུགས་ལྟོས་བཅོས་ཀྱི་རིག་པའི་སྲོལ་བཏོད་
ཅིང་རྡུལ་ཕྲན་འབར་མདེལ་བཟོས་པ་དང༌། ཉེ་དུས་ཀྱི་དངོས་ཁམས་
རིག་པ་བ་དག་གིས་རྒྱུ་རྡུལ་དང་བར་རྡུལ་གཉིས་ལའང་ད་དུང་རྙོག་གྲ་ཆེ་
བའི་ཆ་ཤས་ཕྱེ་རྒྱུ་འདུག་ལ་འཇིག་རྟེན་འདིའི་ནང་ན་རྩ་བའི་གཞི་རྡུལ་
ལམ་རྩོམ་གཞི་ཞེས་བྱ་བ་བདེན་པ་འགྱུར་མེད་ཅིག་མི་འདུག་ཟེར་རོ།།དེ་ལྟ་
ན་རགས་པ་ཐམས་ཅད་མ་གྲུབ་སྟེ་རྡུལ་ཕྲན་ཙམ་དུ་གནས། རྡུལ་ཕྲན་
དེ་ཡང་མ་གྲུབ་སྟེ་རྒྱུ་རྡུལ་དང་བར་རྡུལ་སོགས་སུ་གནས། དེ་དག་ཀྱང་
མ་གྲུབ་སྟེ་ད་དུང་དེ་ལས་ཕྲ་བ་གཞན་ཞིག་ཏུ་གནས་ལ། གཞན་དེ་དག་
ཀྱང་ལྟོས་བཅས་འགྱུར་བའི་རང་བཞིན་ཅན་ཞིག་ལས་ ཚུགས་ཐུབ་ཀྱི་
བདེན་གྲུབ་ཅིག་མེད་པར་མཐོང་བ་འདིས་ གོང་གི་སྟོན་པའི་གསུང་དེ་
འཕྲུལ་ཆས་སྤྱད་དེ་མངོན་སུམ་དུ་མཐོང་བ་ཡིན་ནོ།།དངོས་ཁམས་རིག་པ་
བ་ཁོང་རྣམས་ཀྱིས་ཀྱང་འདི་སངས་རྒྱས་ཀྱི་གསུང་དང་ཤིན་ཏུ་མཐུན་པས་
སངས་རྒྱས་ཀྱིས་འཕྲུལ་སོགས་གང་ལའང་མ་བརྟེན་པར་འདི་འདྲ་བ་ཞིག་
མཁྱེན་པ་ལ་ཟེར་ཏེ་ཧ་ལས་ཀྱིན་འདུག་གོ ། ཡང་སྟོན་པ་ཐམས་ཅད་
མཁྱེན་པ་ཉིད་ཀྱི་ཞལ་སྔ་ནས་ཀྱིས། མདོ་སྡེ་ས་བཅུ་བ་སོགས་ལས་ཕྱི་
རོལ་གྱི་དངོས་པོ་རྣམ་པ་སྣ་ཚོགས་པ་འདི་སེམས་ཀྱིས་བྱས་པ་ཡིན་པས་



སེམས་འདི་ ཉིད་ སྣོད་ བཅུད་ ཀྱི་ བྱེད་ པ་ པོ་ ཡིན་ པར་ གསུངས་ ཤིང་།
དཀོན་མཆོག་བརྩེགས་པ་སོགས་ལས་ཀྱང་དངོས་པོ་ཐམས་ཅད་ཀྱི་རྩ་བ་
སེམས་ཡིན་པས་ཕྱི་རོལ་གྱི་དངོས་པོ་རྣམས་ལ་དགག་སྒྲུབ་བྱེད་པ་ལས་
ནང་སེམས་ལ་དགག་སྒྲུབ་བྱ་དགོས་ཚུལ་གསུངས་པ་སོགས་ཐེག་ཆེན་གྱི་
མདོ་རྣམས་ལས་རྒྱས་པར་གསུངས་བ་ནི་སྔར་བྱུང་སྲོལ་རྒྱུན་གྱི་ཚན་རིག་
དང༌། རྗེས་ལུས་ཀྱི་ཚན་རིག་པ་སྤྱིར་བཏང་བ་རྣམས་ཀྱིས་གཏན་ནས་
ཤེས་མ་ཐུབ་མོད། ཕུལ་དུ་བྱུང་བའི་ཚན་རིག་པ་མང་བོས་ སའི་གོ་ལ་
ཧྲིལ་པོའི་སྟེང་གི་བློ་རྣོ་བའི་ཡང་རྩེར་བསྔགས་ཤིང་འཛམ་གླིང་ན་སྙན་
གྲགས་ཆེ་བའི་རབ་འབྱམས་པ་ཡེ་ཧཱན་ཅང་། ཉོས་མན་ཞེས་པ་དེ་ཉིད་
ཀྱིས་མིའི་ལུས་ཀྱི་ནང་ན་བེམ་པོ་མ་ཡིན་པའི་རྣམ་ཤེས་ཀྱི་ང་ཞིག་འདུག་པ་
དེས་ལུས་ཀྱི་ཀླད་ཆེན་ལ་ཚད་འཛིན་བྱེད་ཅིང་དེར་མ་ཟད་ཕྱི་རོལ་གྱི་
དངོས་པོ་རྣམས་ལའང་རྒྱང་རིང་མོ་ནས་ཚད་འཛིན་བྱེད་ནུས་ཞེས་ཟེར།
སྙན་གྲགས་ ཅན་ གྱི་དངོས་ ཁམས་ རིག་ པ་ བ་ཧྥེ་ལེ་ཙུ་ལོན་ ཏོན་ གྱིས།
ཅང་ཉོས་ མན་ གྱི་ ཤིན་ ཏུ་ ཟབ་ པའི་ ཚད་ རྡུལ་ གྱི་ རིག་ པ་ འདིས་ ནི།
དངོས་པོ་རྫས་སུ་གྲུབ་པ་ནི་མིའི་རིགས་ཀྱི་བསམ་པས་བཟོས་པ་ཙམ་ཞིག་
སྟེ། རྫས་སུ་གྲུབ་པ་དངོས་ནི་བསམ་པ་ཉིད་ཡིན་ཞེས་བསྟན་པ་རེད་
ཅེས་བཤད་དོ། དུས་རབས་འདིའི་ནང་དུ་བྱུང་བའི་དངོས་ཁམས་རིག་པ་



བ་རྣམས་ལས་ཆེས་རླབས་ཆེ་བའི་གྲས་རབ་འབྱམས་པ་ཡོས་ཅུན་ལྦ་ཀུ་ལ་
ཞེས་པ༡༩༦༣ལོར་དངོས་ཁམས་རིག་པ་གསར་གཏོད་ཀྱི་ནོ་པེ་ཨེར་བྱ་
དགའ་འཐོབ་མཁན་དེས་ཀྱང་ཅང་ཉོས་མན་གྱི་ཚད་རྡུལ་རིག་པ་ཁས་
བླངས་ཏེ་མིའི་རིགས་ཀྱི་བསམ་པའི་ནུས་ཤུགས་ཀྱིས་བེམ་པོ་ལ་འགྱུར་ལྡོག་
གཏོང་ནུས་པར་བཤད་དོ།།དེ་བཞིན་དུ་དབྱིན་ཇིའི་ལོན་ཏོན་གྱི་པེ་པས་ཁུ་
སློབ་གྲྭ་ཆེན་མོའི་དངོས་ཁམས་རིག་པའི་དགེ་རྒན་རབ་འབྱམས་པ་ཏ་ཝེ་
ཕོ་ཨེན་ གྱིས་ཀྱང་ སེམས་ཀྱི་ནུས་པས་དངོས་པོའི་རྣམ་ པ་ ལ་ འགྱུར་བ་
གཏོང་ནུས་པ་འདིར་ཡིད་ཆེས་གཏིང་ནས་བྱེད་ཀྱིན་འདུག་གོ །འདི་
ནི་མངོན་སུམ་ གྱིས་ཀྱང་གྲུབ་པ་ཞིག་ སྟེ། ༡༩༣༦ལོར་ཧྥ་རན་སེའི་
འགྲུལ་བཞུད་པ་བླའེ་ལོའུ་ཟེར་བ་རྒྱ་མཚོའི་ནང་དུ་གྲུ་འགྱེལ་ཏེ་ཁོ་རང་
མཚོ་རླབས་ཀྱིས་གླིང་ཕྲན་ཞིག་གི་སྟེང་དུ་འཕངས། དེར་ཆུ་ཆུང་ངུ་ཞིག་
གི་ནང་ན་ཉ་ཤི་བོ་ལྟ་བུ་འགའ་ཞིག་མཐོང་བ་བླངས་ནས་མེ་བུས་ཏེ་བཙོས།
ཉ་རྣམས་ཆོས་པའི་ཚོད་དུ་སྣོད་ཀྱི་ཁ་ཕྱེ་ནས་བལྟས་པས་ཉ་རྣམས་ནི་
གསོན་པོར་གྱུར་ཏེ་ལྷོག་ལྷོག་ཏུ་ཁོལ་བཞིན་པའི་ཆུ་ནང་ན་སྡུག་བསྔལ་གྱི་
ཚོར་བ་ཅི་ཡང་མེད་པར་ཕར་འགྲོ་ཚུར་འོང་བྱེད་བཞིན་པ་མཐོང་སྟེ་ཁོ་
རང་ལ་སྐྲག་སྣང་ཆེན་པོ་སྐྱེས་སོ།།ཕྱིས་སུ་གནའ་རྫས་རྟོག་ཞིབ་པ་རྣམས་
ཀྱིས་ཞིབ་འཇུག་བྱས་ཏེ་ཉ་འདི་རྣམས་མེ་རི་འབར་གས་ སུ་ གྱུར་བའི་



སྟོབས་ཀྱིས་ཚ་བོར་སོང་བའི་ཆུ་ནང་དུ་སྡོད་རྒྱུར་གོམས་པས་ཕྱིས་ཆུ་ཕལ་
བའི་ནང་དུ་འབྱོར་ཚེ་འཁྱགས་རེངས་སུ་གྱུར་ཅིང་ཆུ་ཚ་བོར་བཙོས་པས་
སླར་གསོན་པ་རེད་ཟེར། དེ་ལྟར་སེམས་ཅན་ཕལ་བ་རྣམས་ལ་ཤིན་ཏུ་
ཚ་བར་སྣང་བའི་ཆུ་ཁོལ་དེ་ཉ་འདི་རྣམས་ལ་ཅུང་ཟད་ཀྱང་མི་ཚ་བ་དང་།
དེའི་རྒྱུ་མཚན་ཀྱི་རྩ་བ་ཡང་བག་ཆགས་གོམས་པ་ལ་ཐུག་ཡོད་པ་འདིས་ནི་
སྟོན་པ་སངས་རྒྱས་ཀྱིས་ཕྱིའི་དངོས་པོ་རྣམས་ནི་རང་གི་ངོ་བོས་གྲུབ་པ་མ་
ཡིན་གྱི་ནང་སེམས་ཀྱི་བག་ཆགས་གོམས་ཚུལ་གྱིས་སྣ་ཚོགས་ སུ་བྱུང་བ་
ཡིན་པར་ཡང་ཡང་གསུངས་པ་དེ་ཆེས་ཤིན་ཏུ་གསལ་བར་བྱས་པ་ཡིན་ནོ།།།
དེང་སང་མེ་རིའི་ནང་དུ་དང༌། དུག་ཆུའི་ནང་དུའང་སྲོག་ཆགས་ཡོད་
པར་མཐོང་ཞེས་ཐོས་ལ། གཞན་ཡང་འགའ་ཞིག་ལ་ཞིམ་པོར་སྣང་བ་དེ་
འགའ་ཞིག་ལ་བཙོག་པར་སྣང༌། འགའ་ཞིག་ལ་ཤིན་ཏུ་སྲ་བར་སྣང་བ་
དེ་འགའ་ཞིག་ལ་སྙི་བར་སྣང་བ་སོགས་སྣང་བ་མ་ངེས་བ་སྣ་ཚོགས་པ་ཞིག་
བྱུང་དང་འབྱུང་བཞིན་པ་རེད། དེ་དག་གི་རྒྱུ་མཚན་ཡང་སོ་སོའི་བག་
ཆགས་ གོམས་ ཚུལ་ མ་ གཏོགས་ གཞན་ ཅི་ ཡང་ རྙེད་ མི་ འདུག་ པས།
སེམས་ཉིད་ཀྱིས་ནི་སེམས་ཅན་འཇིག་རྟེན་དང་།སྣོད་ཀྱི་འཇིག་རྟེན་ཤིན་
ཏུ་སྣ་ཚོགས་བཀོད།།ཅེས་སོགས་རང་རེའི་གཞུང་ན་གསུངས་པ་དེ་ཉིད་རྒྱུ་
སྐར་གྱི་ཁྲོད་ན་རི་བོང་འཛིན་པ་བཞིན་དུ་གནས་སོ།།ཡང་སྟོན་པ་ཐམས་
68



ཅད་མཁྱེན་པ་ཉིད་ཀྱི་ཞལ་སྔ་ནས་ཀྱིས། དངོས་པོ་རྣམས་སྐྱེ་བའི་ཚེ་
གཞན་ནས་འོང་བ་ཡང་མ་ཡིན། དང་པོ་ནས་རང་རང་གི་རྒྱུ་རྐྱེན་དག་
ལ་གནས་ནས་ཡོད་པའང་མ་ཡིན། འོན་ཀྱང་རྒྱུ་རྐྱེན་དག་ཚོགས་པའི་ཚེ་
ན་རྟེན་ཅིང་འབྲེལ་འབྱུང་ཙམ་གྱི་དབང་གིས་བྱུང་བ་ཡིན་ཞེས་ཤེར་ཕྱིན་
གྱི་མདོ་སོགས་ལས་གསུངས་པ་དེ་ཉིད་ཀྱང་དེང་དུས་འཕྲུལ་གྱི་བྱེད་པས་
མངོན་སུམ་དུ་གྲུབ་འདུག་སྟེ། མཁའ་རླངས་ཀྱི་ཁྲོད་ན་གནས་པའི་
དབྱང་རླངས་ ཨའོ་གཉིས་པ། ཞེས་པ་འདི་དྲི་དང་རོ་ཞིམ་མི་ཞིམ་
གང་ཡང་མེད་པའི་རླངས་རྡུལ་ཞིག་རེད། འོན་ཀྱང་རླངས་རྡུལ་དེ་ཉིད་ .
གསུམ་ལྷན་ཅིག་ཏུ་ཚོགས་པ་ན་དྲི་ངན་དབྱང་རླངས་ཨའོ་གསུམ་པo• ཞེས་
པའི་དྲི་ངན་ཅན་གྱི་རླངས་རྡུལ་ཞིག་འབྱུང་ཞེས་ཚན་རིག་པ་དག་ཟེར་རོ།།
དེ་ལྟ་ན་དྲི་ངན་དབྱང་རླངས་ཀྱི་དྲི་ངན་པ་དེ་གང་ནས་བྱུང༌། རང་གི་རྒྱུ་
རྐྱེན་ལས་གཞན་ནས་འབྱུང་མི་སྲིད་ལ། རང་གི་རྒྱུ་རྐྱེན་དུ་གྱུར་བའི་
རླངས་རྡུལ་རྣམས་ལ་རེ་རེ་ནས་དྲི་ངན་པ་ཅུང་ཟད་ཀྱང་མེད་ན་ཅི་ཞིག་
འབྱུང་། འདི་སངས་རྒྱས་ཀྱི་དགོངས་པ་དང་གཅིག་ཅེས་ཚན་རིག་པ་
ཁོང་དག་གིས་ཀྱང་ཟེར་རོ།།དེ་ལྟར་ཚན་རིག་ལོ་རྒྱུས་ཀྱི་སྟེང་དུ་ཉུས་ཏོན་
དང༌། ཏོ་ཨེར་ཏུན། ཨེ་དབྱིན་སུ་ཏན། ཅང་ཉོས་མན་སོགས་སྙན་
གྲགས་ཅན་གྱི་ཚན་རིག་པ་དེ་ཚོས་སྔ་མ་སྔ་མས་མ་རྟོགས་ལོག་པར་སྨྲས་པ་



རྣམས་ཕྱི་མ་ཕྱི་མས་སུན་ཕྱུང་ནས་སོ་སོས་གསར་གཏོད་ཀྱི་རྣམ་པ་མང་པོ་
ཞིག་བྱས། གསར་གཏོད་དེ་དག་གིས་སངས་རྒྱས་ཀྱི་གསུང་རབ་ལ་མི་
གནོད་པར་མ་ཟད་སངས་རྒྱས་ཀྱིས་དེ་དག་ལོ་སུམ་སྟོང་ཙམ་གྱི་དུས་ནས་
གསུངས་ཟིན་འདུག་པས་བློ་གཟུ་པོར་གནས་པའི་ཚན་རིག་པ་དང་མཚན་
ཉིད་རིག་པ་བ་རྣམས་ནི་སངས་རྒྱས་ཀྱི་མཁྱེན་རབ་དང་། ཐུགས་བརྩེ་
ཡིད་གཏིང་ནས་འཕྲོག་སྟེ་བསྔགས་བརྗོད་དང༌། ཉམས་ལེན་ཡང་བྱེད་
ཀྱིན་འདུག་སྟེ། དབྱིན་ཇིའི་མཚན་ཉིད་རིག་པ་བ་ལོ་གྲོས ( w #)
ཞེས་པ། མཚན་ཉིད་རིག་པ་དང་། ཚན་རིག་སྤྱི་ཚོགས་རིག་པ་
སོགས་གཞུང་བཞི་བཅུ་ལྷག་ཅིག་བརྩམས་ཏེ ༡༩༥༠ལོར་ནོ་པེ་ཨེར་རྩོམ་
རིག་བྱ་དགའ་འཐོབ་པའི་འཛམ་གླིང་ན་གྲགས་པ་དེས།» འཛམ་གླིང་
ཐོག་གི་ཆོས་ལུགས་རྣམས་ལས། | ང་རང་གིས་ཆེས་ཡི་རངས་བྱེད་ས་ནི་
སངས་རྒྱས་ཀྱི་ཆོས་ལུགས་ཡིན། ཞེས་དང༌། ཚན་རིག་གི་ཕ་ཡབ་ཅེས་
པའི་སྙན་གྲགས་ཐོབ་པའི་ཨེ་དབྱིན་སུ་ཏན (ge 1via)ཡང་དམ་པའི་
ཆོས་ཀྱིས་ཡིད་འཕྲོག་སྟེ་རྡུལ་ཕྲན་གྱི་དུས་རབས་སུ་ཚན་རིག་ལག་རྩལ་
གྱིས་མིའི་རིགས་ལ་ཕན་འདོག་བྱེད་དུ་འགྱུར་བ་ལ་ངེས་པར་དམ་པའི་
ཆོས་ཀྱི་སློབ་གསོ་འདི་མེད་དུ་མི་རུང་བར་ཤེས་ཏེ། གལ་ཏེ་དེང་རབས་
ཀྱི་ཚན་རིག་ གི་གནད་གལ་བོ་ཆེ་ལ་རམ་འདེགས་ བྱེད་ནུས་ པའི་ཆོས་
འ0



ལུགས་ཤིག་ཡོད་ན། དེ་ནི་སངས་རྒྱས་ཀྱི་ཆོས་ལུགས་འདི་ཡིན་རྒྱུ་རེད།
ཅེས་སྨྲས། ཀྲུང་ གོའི་དེང༌ རབས་ ཀྱི་ རྩོམ་ རིག་ པ། བསམ་ བློ་ བ།
གསར་བརྗེ་བ་ཞེས་པའི་སྙན་གྲགས་ཆེན་པོ་ཐོབ་པའི་སྐུ་ཞབས་ལོའུ་ཤེན (
%E)གྱིས་ཀྱང་མདོ་མཛངས་བླུན་དང༌། རྣལ་འབྱོར་སྤྱོད་པའི་ས་ལ་
སོགས་བཀའ་དང་བསྟན་བཅོས་མང་དུ་བཀླགས་ཏེ་སངས་རྒྱས་ཤཱཀྱ་ཐུབ་
པའི་མཁྱེན་རབ་ལ་ཧ་ལས་ཏེ། ཁོ་རང་གི་གྲོགས་པོ་ཤིས་ཧྲིག་ཁྲེང་ལ།
སངས་རྒྱས་ཤཱཀྱ་ཐུབ་པ་ནི་དངོས་གནས་མཁྱེན་དཔྱོད་ཆེན་པོ་རེད། ང་
ཚོས་རྟག་ཏུ་དགྲོལ་དཀའ་བའི་མི་ཚེའི་དཀའ་གནས་དེ་དག་ཁོང་གིས་སྔར་
ནས་ རང༌ རེ་ ལ་ གསལ་ བར་ བཤད་ ཟིན་ འདུག ། ཅེས་ སྨྲས་ སོ།།
༡༩༧༣ ལོར་ནོ་པེ་ཨེར་དངོས་ཁམས་རིག་པའི་བྱ་དགའ་ཐོབ་མཁན་པའི་
ལི་ཨུན། ཡེ་ཧྲི་ཧྥེན་ཧྲིན་ཞེས་པའི་རབ་འབྱམས་པ་འདི་དབྱིན་ཇིའི་སྐད་
གྲགས་ཅན་གྱི་ཅན་ཆོ་སློབ་གྲྭ་ཆེན་མོའི་དགེ་རྒན་ཡིན་ཅིང་། ཧྥེ་ལེ་ཅུ་
ལོན་ཏོན་ཚན་རིག་གསར་གཏོད་ཀྱི་བྱ་དགའ་སོགས་ཚན་རིག་གི་བྱ་དགའ་
མིན་པོ་དུ་མ་འཐོབ་མཁན་འདིས་གསུང་རབ་རིན་པོ་ཆེ་ལ་སློབ་སྦྱོང་ནན་
ཏན་བྱེད་པར་མ་ཟད་ནང་བའི་ཏིང་ངེ་འཛིན་ཡང་ཉམས་སུ་ལེན་གྱིན་
འདུག་གོ ། གཞན་ཡང་དེ་དང་འདྲ་བའི་ནུབ་ཕྱོགས་ཀྱི་རིག་པ་སྨྲ་བའི་
རབ་འབྱམས་པ་ཆེས་ཤིན་ཏུ་མང་བོ་འདུག་ཀྱང་རེ་རེ་ནས་འབྲི་མ་ནུས་



པས་འདི་དག་གིས་མཚོན་ནས་ཤེས་པར་བྱའོ།།འོ་ན་ཚན་རིག་པ་དག་གིས་
སངས་རྒྱས་ཀྱི་དགོངས་པ་ཇི་བཞིན་དུ་ཤེས་པ་ཡིན་ནམ་ཞེ་ན། མ་ཡིན་
ཏེ། དབྱིན་ཇིའི་རབ་འབྱམས་པ་པོ་ལུ་ཏོན་གྱིས། དེང་སྐབས་ཚན་
རིག་དང་མཚན་ཉིད་རིག་པ་ཤིན་ཏུ་དར་རྒྱས་སུ་ཕྱིན་པའི་དུས་ཡིན་ཡང་།
ཁོ་ཚོས་ཤེས་པའི་བདེན་དོན་རྣམས་སངས་རྒྱས་ཆོས་ལུགས་དང་ཆ་འདྲ་
ཞིང་། དེ་ལས་བརྒལ་མི་ཐུབ་པར་མ་ཟད་སངས་རྒྱས་ཆོས་ལུགས་ལ་དེ་
བས་ཀྱང་ཟབ་པ་དང༌རྒྱ་ཆེ་བའི་གནས་ཡོད་དོ།།ཞེས་སྨྲས་པ་བཞིན་དུ།
ཚན་རིག་པས་གསར་བཏོད་བྱས་པ་རྣམས་ནི་བྲེ་མིག་ཏུ་ཕུལ་ཤོང་བ་ལྟར་
སངས་རྒྱས་ཀྱི་གསུང་རབ་ཏུ་འདུས་ལ། སངས་རྒྱས་ཀྱི་གསུང་རབ་ཀྱི་
བརྗོད་བྱ་ནི་ཕྱོགས་རེ་ཙམ་དེ་དག་གིས་ཤེས་པ་ཡིན་གྱི་མཐའ་དག་ནི་མ་
ཡིན་ནོ།།ད་དུང་སངས་རྒྱས་ཀྱི་གསུང་ན་དུས་རབས་ཉེར་གཅིག་པ་སོགས་
མ་འོངས་པའི་དུས་ སུ་ཚན་རིག་པས་རྟོགས་ སུ་ རུང་བ་མང་པོ་ཡོད་ལ།
ཤིན་ཏུ་ཟབ་ཅིང་རྒྱ་ཆེ་བའི་སྐོར་རྣམས་ནི་ཚན་རིག་ཇི་ལྟར་དར་རྒྱས་སུ་
གྱུར་ཀྱང་གཏན་ནས་རྟོགས་སུ་མི་རུང་བའང་ཡོད། :: ཡང་འགའ་ཞིག་
རྣམ་པ་འགལ་བ་ལྟར་སྣང་ཡང་དོན་ལ་མི་འགལ་བ་རི་རབ་གླིང་བཞིའི་
ཆགས་ཚུལ་ལྟ་བུ་ཡོད་དེ། དེ་ནི་ཚན་རིག་པས་མངོན་སུམ་དུ་མཐོང་བ་
དང་མི་མཐུན་མོད། དེ་ཙམ་དུ་མ་ཟད་སངས་རྒྱས་ཀྱི་གསུང་ནང་ཕན་
72



ཚུན་ཀྱང་མི་འདྲ་བ་མང་དུ་བྱུང་ཡང་དེའི་དོན་ནི་སེམས་ཅན་སོ་སོའི་ལས་
ཀྱི་དབང་ གིས་ འཇིག་རྟེན་ མི་ འདྲ་བ་ སྣ་ ཚོགས་ སུ་ སྣང་དུ་རུང་བ་ ལ་
དགོངས་ཏེ་མི་མཐུན་པ་མང་པོ་བཀའ་སྩལ་བ་ཡིན་ཞེས་ལོ་སྟོང་ལྷག་གི་
སྔོན་ནས་བཤད་ཟིན་པ་ལྟར་དོན་ལ་གནས་ཏེ། རགས་པའི་གནས་འདི་
འདྲ་བ་ཞིག་ལ་སངས་རྒྱས་ལྟ་ཅི་མི་ཕལ་བ་བློ་ཅུང་ཟད་བྱང་བ་ཞིག་གིས་
ཀྱང་དགོས་པ་གཞན་མེད་ན་རང་ཚིག་སྔ་ཕྱི་མཐུན་དགོས་པ་ཙམ་ཞིག་མི་
ཤེས་པ་མི་སྲིད་པའི་ཕྱིར་རོ།།དེ་བས་ན་དམ་པའི་ཆོས་ནི་ཚན་རིག་དང་མི་
མཐུན་པས་རྨོངས་དད་ཡིན་ཟེར་བ་དག་གིས་ནི་རང་ཉིད་ཀྱིས་ཚན་རིག་
དང་དམ་པའི་ཆོས་ཀྱི་དོན་མ་རྟོགས་པར་བལྟ་བར་བྱའོ།།ཡང་ཅུང་ཟད་
རྟོགས་པར་དཀའ་བ་བར་སྲིད་ཀྱི་རྣམ་བཞག་ལ། གསུང་རབ་རིན་པོ་ཆེ་
ལས། བར་དོའི་སེམས་ ཅན་གྱིས་རང་གི་རོ་རང་གིས་མཐོང་བ་དང་།
རི་བྲག་སོགས་ལ་ཐོགས་མེད་དུ་འགྲོ་བ་དང་། འགའ་ཞིག་གིས་ རང་
ཉིད་ཤི་བར་མི་ ཤེས་ པ་དང་། རླུང་ལྟར་མགྱོགས་པར་འགྲོ་བ་དང་།
ཚེའི་ཚད་མ་ངེས་པ་དང༌། བདེ་སྡུག་གི་སྣང་བའང་རང་རང་གི་ལས་ཀྱི་
དབང་གིས་མ་ངེས་པར་སྣ་ཚོགས་སུ་འཆར་བར་གསུངས་པ་རྣམས་དངོས་
གནས་ཇི་ལྟ་བ་བཞིན་བྱུང་འདུག་སྟེ། ༡༩༧༨ལོར་ཏུང་ཐ་གྲོང་དུ་སྐྱེས་
པའི་བུ་མོ་ཚེ་གོ་ཨུ་ཞེས་པ་སྐྱེ་བ་སྔ་མ་ཤིན་ཏུ་གསལ་བར་དྲན་མཁན་དེ་



དང་། ཤི་ནས་སླར་གསོན་པའི་ཨ་རིའི་སྨན་པ་པེ་ཨུར་སི་དང་། གོང་
དུ་བཀོད་པའི་སན་ཅང་རྫོང་གི་བྱིས་པ་ཁྲིན་གིན་བཅས་ཀྱིས་རང་གི་རོ་
དང་པུར་སྒམ་བཅས་གསལ་བར་མཐོང་ངོ༌།།ཨ་རིའི་སྨན་པ་པེ་ཨུར་སི་ཤི་
བའི་རྗེས་ཀྱི་ལུས་དེ་མི་གསོན་པོ་རྣམས་ཀྱི་ཕྲག་པ་དང་འཕྲད་ཚེ་ཐོགས་པ་
མེད་པར་ཐལ་བྱུང་དུ་འགྲོ་བ་དང་། ཨན་ཧེ་ཞིང་ཆེན་སོས་ཤན་གྱི་གྲོས་
སུན་ཅིན་འཕྲུ་རློག་འཕྲོ་ལ་ཤི་སྐབས་རང་ཉིད་ཀྱིས་ཤི་བར་མ་ཤེས་ནས་ངོ་
ཤེས་པའི་མི་རྣམས་ལ་གཏམ་དྲིས་ཚེ་དེ་དག་གིས་ལན་མ་བྱས་པས་ཁྲོས་ཏེ་
གཞན་དུ་སོང བ་དང༌། འགྲོ་བའི་ཚེ་རྐང་མཐིལ་ས་ལ་མ་རེག་པར་རླུང་
ལྟར་མགྱོགས་པར་འགྲོ་བ་དང༌། ཚེ་ཚད་ཀྱང་རིང་ཐུང་སྣ་ཚོགས་ཤིག་
ཏུ་འདུག་པ་དང་། བདེ་སྡུག་གི་སྣང་བའང་མ་ངེས་པ་སྣ་ཚོགས་ཤིག་
བྱུང་འདུག་པའི་ཕྱིར་རོ།།སྐྱེ་བ་དྲན་མཁན་འདི་རྣམས་ཀྱིས་ནི་སྔོན་དུས་སུ་
ལས་ཅུང་ཟད་བཟང་བོ་རེ་བསགས་པས་མི་ནས་མིར་སྐྱེས་པར་མ་ཟད་སྐྱེ་
བ་དྲན་ཞིང་བར་དོར་ཡང་སྡུག་བསྔལ་ཆེན་པོ་རང་བྱུང་མི་འདུག་ཀྱང་
ལས་ཀྱི་དབང་གིས་སྣ་ཚོགས་པ་ཡོད་པར་ངེས་སོ།།ཡང་རྟོགས་དཀའ་བ་
ལས་འབྲས་ཀྱི་སྐོར་ལ། གོང་དུ་བཤད་པ་བཞིན་ལས་དགེ་སྡིག་གི་རྣམ་
སྨིན་གྱི་འབྲས་བུ་དང་། རྒྱུ་མཐུན་གྱི་འབྲས་བུ། དེ་ཡང་མཐོང་ཆོས་
མྱོང་འགྱུར་དང་། སྐྱེས་ནས་མྱོང་འགྱུར་གྱི་འབྲས་བུ་མང་པོ་ཞིག་སངས་
74



རྒྱས་ཀྱི་གསུངས་པ་ཇི་ལྟ་བ་བཞིན་མངོན་སུམ་དུ་བྱུང་བ་ཡིན་པས་དྲང་
དོན་དངོས་ལ་གནོད་བྱེད་ཅན་མ་གཏོགས་པ་གཞན་ཐམས་ཅད་དེ་ལྟར་མི་
བསླུ་བ་དང་། ཡང་ དག་ པ་ ཉིད་ དུ་ ཤེས་ པར་ བྱའོ།། མདོར་ བསྡུ་ ན།
སྟོན་པས་སངས་རྒྱས་ཀྱིས་མཁྱེན་དགོས་རྒྱུའི་གཙོ་བོ་སྐྱེ་བོ་རྣམས་ཐར་བ་
འཐོབ་པའི་ལམ་ཚང་ལ་མ་ནོར་བ་དེ་ཡིན། དེ་མཁྱེན་པའི་སྒྲུབ་བྱེད་
གཙོ་བོ་ནི་བདེན་བཞིའི་དོན་ཕྱིན་ཅི་མ་ལོག་པར་སྟོན་པ་ཉིད་ཡིན། དེ་
ཉིད་ཀྱི་སྒྲུབ་བྱེད་ནི་ནང་བའི་གཞུང་གི་ཟབ་དང་རྒྱ་ཆེ་བའི་རིགས་པའི་
རྣམ་བཞག་གིས་ཞིབ་པར་བཤད་རྒྱུ་ཡོད་ཀྱང་འདིར་དགོས་པའི་དབང་
གིས་དེང་རབས་ཀྱི་རིགས་པ་དང་བསྟུན་ཏེ་ཅུང་ཟད་ཅིག་བརྗོད་པ་ཡིན་
ནོ།བཞི་བ་དམ་པའི་ཆོས་རྣམ་གྲོལ་གྱི་འཇུག་ངོགས་ཡིན་པ་ལ་ཡིད་ཆེས་
བསྐྱེད་པ་ནི། དེ་ཡང་དམ་པའི་ཆོས་ཀྱི་ངོ་བོ་ནི་གོང་དུ་བཤད་པ་བཞིན་
གཞན་སྐྱེ་བོ་ཐམས་ཅད་ལ་མི་འཚེ་བ་གཞིར་བཅས་པའི་སྟེང་དུ་རང་དང་
གཞན་ལ་ཕན་པ་རྒྱ་ཆེན་པོ་སྒྲུབ་པའི་དམིགས་གསལ་གྱི་ཐབས་ཤེས་ཤིག་
རེད། དེ་ལ་དང་བོ་ཚེ་སྔ་ཕྱི་དང་ལས་རྒྱུ་འབྲས་སོགས་ལ་ཡིད་ཆེས་པའི་
སྟེང་ནས་སྲོག་གཅོད་པ་དང་། རྐུ་འཕྲོག་བྱེད་པ། རྫུན་གྱིས་མགོ་སྐོར་
བ་སོགས་བྱ་བ་མ་རབས་རྣམས་སྤངས་ནས་གཞན་གྱི་སྲོག་སྐྱོབ་པ། སྦྱིན་
པ་གཏོང་བ། དྲང་བདེན་བྱེད་པ་སོགས་དམ་པའི་བྱ་བ་རྣམས་ཉམས་སུ་



ལེན་རྒྱུ་ནི་འཇིག་རྟེན་ལྷ་མིའི་ཐེག་པ་ཞེས་འབྲས་བུ་ལྷ་མིའི་བདེ་བ་འཐོབ་
བྱེད་ཡིན། ལྟ་བ་རྟེན་ཅིང་འབྲེལ་འབྱུང་རྟོགས་པ་དང༌། སྒོམ་པ་ཞི་
ལྷག་ཟུང་འཇུག སྤྱོད་པ་གཞན་འཚེ་སྤོང་ཞིང་གཞན་ཕན་སྒྲུབ་པ་སྟེ་ལྟ་
སྒོམ་སྤྱོད་པ་དེ་གསུམ་ལ་བརྟེན་ནས་འཁོར་བའི་སྡུག་བསྔལ་མཐའ་དག་
སྤོང་བ་ནི་འཇིག་རྟེན་ལས་འདས་པའི་ཐེག་པ་ཞེས་བྱའོ།།ཚུལ་འདི་དག་
དད་པའི་རྗེས་སུ་འབྲངས་པ་དག་གིས་དེ་ལྟར་ཡིན་ནོ་སྙམ་དུ་མོས་པས་
བཟུང་བ་ཙམ་མ་ཡིན་པར་གནའ་དེང་གི་རིགས་པ་རྣམ་དག་གིས་བསྒྲུབ་
རྒྱུ་ཡོད་པར་གོང་དུ་མཚོན་ཙམ་བཤད་ལ། རྒྱས་པར་ནི་གསུང་རབ་རིན་
པོ་ཆེ་ཉིད་ལས་རྟོགས་པར་བྱ་དགོས་ཏེ་ཤིན་ཏུ་གལ་ཆེ་བའི་གནས་སོ།།དམ་
པའི་ཆོས་འདི་བོད་ཀྱི་རྒྱལ་ཁམས་སུ་དར་ཞིང་རྒྱས་ནས་ལོ་ཆིག་སྟོང་ལྷག་
ཅིག་སོང་། དེའི་རིང་ལ་གོང་གི་ཐེག་པ་གཉིས་པོ་ཉམས་སུ་བླངས་ནས་
རང་རང་གི་འབྲས་བུ་མངོན་དུ་གྱུར་པ་བགྲང་ལས་འདས་པ་ཞིག་བྱུང་སྟེ།
གདོས་བཅས་ཀྱི་ལུས་ལྷག་མ་མ་ལུས་པར་འཇའ་འོད་དུ་དྭངས་པ་དང་།
ལུས་ཤིན་ཏུ་ཆུང་ངུར་གྱུར་ཏེ་རྡུལ་ཕྲན་དུ་དྭངས་པར་རྩོམ་པ་དང༌། ཤི་
བའི་རྗེས་སུ་འཇའ་འོད་དང་། སྒྲ་དང་། གདུང་དང༌། རང་བསྲེལ་
སོགས་དམ་པའི་ཆོས་ རང་ནས་ བཤད་པའི་རྣམ་ གྲོལ་ ཐོབ་ པའི་རྟགས་
མཚན་ཁྱད་ པར་ ཅན་དེ་དག་ ཕྱོགས་ ག་ ཤེད་དང༌། དུས་ག་ཤེད་ན་
76



འབྱུང་རྒྱུ་ཡོད་ཅེས་བརྗོད་པ་ཙམ་མ་ཡིན་པར་ཐམས་ཅད་ལ་མཐུན་སྣང་
དུ་བྱུང་བའི་ལོ་རྒྱུས་དན་དཔང་སྟོབས་དང་ལྡན་པ་འདི་སྙེད་ཅིག་འདུག་
ལ། དུས་རབས་འདི་ཉིད་ཀྱི་ནང་དུའང་མང་པོ་བྱུང་བར་མ་ཟད་ཁོ་བོ་
ཅག་དང་དུས་མཉམ་དུ་བྱུང་བའང་ཤིན་ཏུ་མང་ངོ༌།།རྟགས་མཚན་འདི་
དག་ནི་བྱུང་ཟིན་པའི་རྗེས་སུ་འགའ་ཞིག་གིས་གྲོལ་བ་ཐོབ་པའི་རྟགས་
ཡིན་ཞེས་ཐག་བཅད་པ་མ་ཡིན་གྱི། ཆོས་འདི་ཉམས་སུ་བླངས་ན་གྲོལ་
བ་འདི་འཐོབ་ལ་དེ་ཐོབ་པའི་རྟགས་འདི་འབྱུང་ཞེས་དང་པོ་ཉིད་ནས་
གཏན་ལ་ཕབ་པ་དེ་དག་ཕྱིས་མངོན་དུ་གྱུར་བ་ཡིན་པས་ཤིན་ཏུ་ཡིད་ཆེས་
པའི་གནས་སོ།།དེ་ཙམ་མ་བྱུང་ནའང་འཆི་ལ་ཉེ་བའི་ཚེ་རང་ཉིད་ནམ་འཆི་
ཤེས་ཤིང༌། འཚེ་ཚེ་དངངས་སྐྲག་མེད་པར་མ་ཟད་ཤི་བའི་རྗེས་སུ་དག་
པའི་ཞིང་ཁམས་འདི་དང་འདིར་འགྲོ་རྒྱུ་ཡིན་ཟེར་ཏེ་སྣང་བ་དགའ་ཡ་ལེ།
རིག་པ་སྤྲོ་སང་ངེ་བའི་ངང་ནས་ཤི་བ་ནི་རྒྱུན་དུ་མཐོང་ཐོས་སུ་གྱུར་དང་
འགྱུར་བཞིན་པ་དེ་ག་རེད། དེར་མ་ཟད་ཡི་གེ་འབྲི་ཀློག་ཙམ་ཡང་མི་
ཤེས་པའི་ཁྱིམ་པ་ཕལ་བ་རྣམས་ཀྱི་ནང་ན་དད་པ་ཁོ་ནའི་སྟོབས་ཀྱིས་འཆི་
ཚེ་སངས་རྒྱས་བྱང་སེམས་རྣམས་བསུ་མར་སླེབས་པའི་སྣང་བ་དང་བཅས་
དགའ་སྐྱིད་ཀྱི་ངང་ནས་ཕ་རོལ་ཏུ་འགྲོ་བ་ཇི་འདྲའི་མང་པོ་འདུག དེས་
ན་འདི་དག་ནི་དམ་པའི་ཆོས་འདི་རྣམ་གྲོལ་གྱི་འཇུག་ངོགས་མཐར་ཐུག་



ཡིན་པའི་འབྲས་རྟགས་ཡང་དག་མིག་གིས་མཐོང་བ་ཡིན་ཏེ།གཞན་ཡང་
ནད་ཀྱིས་ཐེབས་ཏེ་སྨན་བཅོས་ཇི་ལྟར་བྱས་ཀྱང་མ་ཕན་ནས་ཆོས་ཀྱི་རིམ་
གྲོ་བསྒྲུབས་པས་ཕན་པ་བྱུང་བ་སོགས་དམ་པའི་ཆོས་ཀྱི་འབྲས་བུ་ནི་སྤྱི་
ཚོགས་ཐོག་རྟག་ཏུ་མངོན་གསལ་དུ་འོང་གིན་འདུག་གོ །རྒྱུ་མཚན་
དེའི་ཕྱིར་ལོ་སུམ་སྟོང་གི་རིང་ལ་སྐྱེ་བོ་ཚད་མེད་པ་ཞིག་གི་སེམས་དང་
འབྲེལ་བ་ གཏིང་ ཟབ་མོ་ཞིག་ཆགས་ པ་ ཡིན་གྱི། གཞན་དུ་ཆོས་ཅི་
བསྒྲུབས་ཀྱང་མཚོ་སྟེང་དུ་རྡོ་བོར་བ་ལྟར་ཕན་འབྲས་ཅི་ཡང་མངོན་རྒྱུ་
མེད་ན་དེ་འདྲ་ག་ལ་འོང་། ང་ཚོ་བོད་མི་རིགས་ཧྲིལ་པོས་ཆོས་ལ་དད་པ་
བྱེད་པ་དེའང་རྒྱུ་མཚན་འདི་དག་གི་སྟེང་ནས་བྱུང་བ་ཡིན་གྱི་ང་ཚོ་བླུན་
ཆེས་ནས་མ་རེད། བོད་ནང་དམ་པའི་ཆོས་དར་བ་ནས་བཟུང་ཆོས་ཞེས་
པ་བླ་བྲང་ཁག་འགའ་ཞིག་གམ། དཔོན་ཁག་འགའ་ཞིག་གམ། ཤེས་
ཡོན་ཅན་འགའ་རེའི་སྒེར་ཆོས་ཙམ་མ་ཡིན་པར་བོད་རྒྱལ་བློན་ནས་བཟུང་
འབངས་ཕལ་བའི་བར་གྱི་སྐྱེ་བོ་ཡོངས་ཀྱིས་འདི་ཕྱི་གཉིས་ཀྱི་སྐྱབས་གནས་
སུ་བྱེད་ཅིང༌། རིག་གནས་གཞན་ཀུན་ལས་ཀྱང་འདི་ཉིད་ཁོ་ན་གཙུགས་
སུ་འཛིན། དེའི་དབང་གིས་རྒྱལ་བོ་རྣམས་ཀྱང་རྒྱལ་སྲིད་ཆོས་བཞིན་དུ་
བསྐྱངས་པས་འབངས་རྣམས་བདེ་བར་འཚོ། ཐ་ན་བཙོན་ཁང་ཡན་
ཆད་ལ་གཞན་དང་མི་འདྲ་བའི་རང་དབང་ཡོད་པ་ཞིག་སྟེ། དགེ་འདུན་
78



ཆོས་འཕེལ་རྩེ་ཕོ་བྲང་གི་ཞོལ་གྱི་བཙོན་ཁང་དུ་བཞུགས་སྐབས་དེར་གནས་
པའི་བཙོན་པ་རྣམས་ལ་རང་དབང་ཆེན་པོ་ཡོད་པ་གཟིགས་ཏེ་རང་རེ་
བོད་ཀྱི་ལུགས་སྲོལ་འདིར་མཉེས་ཚོར་ཆེན་པོས་བསྔགས་བརྗོད་གནང་
འདུག་པ་བཞིན་དང༌། མ་འོངས་པའི་མདུན་ལམ་ཡང་མུན་པ་མུན་ནག་
ཏུ་མ་གྱུར་བ་ཞིག་ཡིན་ནོ།།དེ་ལྟ་བུའི་ཆོས་དེའང་རང་རེ་བོད་ལ་མཚོན་ན་
རྙིང་མ་ དང་། བཀའ་བརྒྱུད། ས་སྐྱོ། དགེ་ ལུགས་ སོགས་ ནང་
གསེས་ཀྱི་དབྱེ་བ་མང་པོ་ཞིག་དར་ཡང་དོན་ལ་ ཐམས་ཅད་འགལ་མེད་
གནད་གཅིག་ཏུ་ཤེས་པར་བྱ་དགོས་ཏེ། བསྟན་འཛིན་གྱི་གཙོ་བོ་དག་
ཐུགས་རྒྱུད་གཅིག་པ་དང་བསྟན་པ་ཐམས་ཅད་ཀྱི་དགོངས་པའི་ཞེ་ཕུག་
གཅིག་ཏུ་ འབབ་ པའི་ ཕྱིར་ ཏེ། དེ་ ཡང་ སྤྱོན་ སངས་ རྒྱས་ གཉིས་ པ།
མཉམ་མེད་ཇོ་བོ་རྗེ། འཇམ་དབྱངས་ས་སྐྱ་པཎ་ཊི་ཏ། – མཉམ་མེད་
དྭགས་པོ་རིན་པོ་ཆེ། རྗེ་བདག་ཉིད་ཆེན་པོ་བློ་བཟང་གྲགས་པ་རྣམས་
ནི་གདུལ་བྱའི་དབང་གིས་སྤྲུལ་བའི་རྣམ་རོལ་ཐ་དད་ཙམ་ལས་དོན་ལ་
ཐུགས་རྒྱུད་གཅིག་པ་ཡིན་པར་གསལ་ཏེ། བཀའ་གདམས་བུ་ཆོས་ལས།
ཡང་རེ་ཞིག་ན་ཇོ་བོའི་ཞལ་ནས། ོ མཁན་རྒྱུད་དུ་མ་ཟད་དགེ་སློང་བྱང་
ཆུབ་སེམས་དཔའ། རྣལ་འབྱོར་གྱི་དབང་ཕྱུག་རྡོ་རྗེའི་ཐུགས་དང་ལྡན་
པ་མཚོ་སྐྱེས་རྡོ་རྗེ་ནི་རྒྱ་གར་ན་འདུལ་བ་འཛིན་པ་ཆེན་པོ་ཞིག་གི་སྤྲུལ་བར་
79



ཡང་གྲགས་ཏེ། དཔལ་ཧེ་རུ་ཀའི་བཞེད་པས་ནི་ཁོ་བོ་ཁོ་ན་ཡིན་པར་
བྱེད། གདུལ་ བྱའི་ དབང་ གིས་ བོད་ འདིར་ ལན་ གཉིས་ གསུམ་ ཞིག་
འོངས་ཏེ་སྤྲུལ་བའང་དེ་ལྟར་དུ་བསྟན་ཏོ།།ཞེས་དང༌། བླ་མ་དྲི་མ་མེད་
པའི་ཞལ་ནས། འདི་ནས་ ཤར་ ཕྱོགས་ན་རྡོ་རྗེའི་གདན་ཞེས་བྱ་བ།
དུས་གསུམ་གྱི་སངས་རྒྱས་ཐམས་ཅད་མངོན་པར་རྫོགས་པར་སངས་རྒྱས་
པའི་གནས་ཡོད། དེའི་བྱང་ཕྱོགས་ན་བོད་ཁ་བ་ཅན་གྱི་རྒྱལ་ཁམས་ཞེས་
བྱ་བ་མཐའ་འཁོབ་ཀྱི་ཡུལ་ཆེན་པོ་བྱམས་པ་དང་སྙིང་རྗེ་བྲལ་བའི་མི་མ་
ཡིན་དྲག་པོ་དཔག་ཏུ་མེད་པ་ཡོད་པས། དེ་ན་གནས་པའི་སེམས་ཅན་
ཐམས་ཅད་ངན་སོང་གསུམ་དུ་སྐྱུར་བར་བྱེད་པས། | དེང་སང་བོད་
ཁམས་དེར་བདག་གི་སྤྲུལ་བ་མཐུ་དང་ལྡན་པ་ཞིག་བཏང་ལ། སྔོན་ལ་
མི་མ་ཡིན་དེ་དག་བཏུལ་ཏེ་གནོད་འཚེ་གདུག་རྩུབ་ཞི་བར་བྱ། སྐྱེ་བོ་
ཐམས་ཅད་ཀྱང་བདེ་སྐྱིད་དང་བཀྲ་ཤིས་པར་བྱའོ།།ཁྱོད་ཀྱིས་དེའི་སྔོན་དུ་
སྤྲུལ་བའི་རྒྱལ་བོ་ཞིག་ཐོང་ལ་བོད་ཁམས་ཀྱི་སེམས་ཅན་དེ་དག་ཡོངས་སུ་
དྲོངས། སྤྲུལ་བ་མང་པོ་ཡང་བྱོས། རྒྱ་ནག་དང་བལ་བོའི་ཡུལ་ན་དེ་
བཞིན་གཤེགས་ པའི་ སྤྲུལ་ བ་ དངོས་ ཡོད་པས་ གནས་ དེར་ སྤྱན་ དྲོངས།
བོད་ཁམས་ དེ་ འཇིགས་ པ་ ཆེ་ བས་ ལྷ་ མོ་ ཞི་ ཁྲོ་ གཉིས་ སྤྱན་ དྲོངས།
འཇིགས་པ་བརྒྱད་ལས་སྐྱོབ་པར་བྱེད་ཅིང༌། དེ་ནས་ཡུལ་གྱི་དབུས་སུ་
80



གྱུར་ནས་སྐྱེ་བོ་ཕལ་ལ་དད་པ་སྐྱེས་ཏེ་གདམས་ངག་བསྟན་དུ་བཏུབ་པའི་
དུས་སུ། བྱང་ཕྱོགས་དེ་ནས་བྱང་ཕྱོགས་སུ། བོད་ན་རིགས་བཙུན་
པར་གྲགས་པ་ཐམས་ཅད་ཀྱིས་བཀུར་བ་ཞིག་ཏུ་ཁྱོད་ཀྱི་ལུས་བླངས་ཏེ།
ཁྱོད་ཀྱིས་བྱིན་གྱིས་བརླབས་པའི་སྤྲུལ་བ་ཞིག་རྒྱ་གར་ནས་ང་སྤྱན་འདྲེན་
དུ་ཐོངས། གཟོད་མི་རྣམས་གནས་སྐབས་དང་མཐར་ཐུག་གི་བདེ་བ་ལ་
འགོད་པར་བྱའོ།།ཞེས་གསུངས་པ་དང༌། འཇིག་རྟེན་གྱི་སྒྲོན་མ་ཇི་སྐད་
གསུངས་བཞིན་དུ་བགྱིའོ།།དེ་ནས་སྤྲུལ་བའི་དགེ་སློང་རྣམས་ན་རེ། རྒྱལ་
བ་སྲས་བཅས་བོད་ཁམས་དེར་གཤེགས་པའི་རྗེས་སུ་ཨུ་རྒྱན་གྱི་གནས་འདི་
སུས་སྐྱོང་། མཁའ་འགྲོ་མ་རྣམས་སུས་སྡུད། སྲིན་པོའི་ཚོགས་རྣམས་
སུས་འདུལ། ཞེས་ཞུས་པ་དང་། དེང་སང་གངས་རིའི་ཁྲོད་དུ་མི་མ་
ཡིན་འདུལ་དུ་བཏང་བའི་སྤྲུལ་བ་དེ་སླར་འདི་ཉིད་དུ་ལོག་ནས། ཨུ་
རྒྱུན་སྐྱོང་ཞིང་མཁའ་འགྲོ་མ་རྣམས་སྡུད་པར་བྱེད་ལ། ཚོགས་ཀྱི་འཁོར་
ལོ་རྒྱ་ཆེན་པོའང་བསྐོར། སྲིན་པོ་གདུག་པ་ཅན་ཡང་འདུལ། ཞེས་
གསུངས་པ་དང་། ཞབས་དཀར་ཚོགས་དྲུག་རང་གྲོལ་གྱི་ཞལ་ནས་ཀྱང་།
འོ་རྒྱལ་བ་ཐམས་ཅད་ཐུགས་ཆོས་སྐུའི་དབྱིངས་སུ་རོ་གཅིག་ཡིན་པས་གང་
དང་གང་གི་སྤྲུལ་བ་ཡིན་ཞེས་ཀྱང་ཆོག ”ཁྱད་པར་དུས་གསུམ་སངས་
རྒྱས་ཐམས་ཅད་ཀྱི་ཐུགས་ཀྱི་སྤྲུལ་བ་སློབ་དཔོན་རིན་པོ་ཆེ། ། ཇོ་བོ་རྗེ།



རྗེ་བདག་ ཉིད་ཆེན་ པོ་ རྣམས་ ཐུགས་ རྒྱུད་ གཅིག་ ཚུལ་ ནི། བཀའ་
གདམས་གླེགས་བམ་ལས། བླ་མ་དྲི་མ་མེད་པས། རྒྱལ་བུ་དཀོན་
མཆོག་འབངས་ལ་གསུངས་པ། འདི་ནས་སྐྱེ་བ་གཞན་གྱིས་མ་ཆོད་པར།།
བོད་ཁམས་མགོན་མེད་ཡུལ་དུ་ཐུགས་རྗེས་ཟུངས།།བོད་ནི་རྒྱལ་བོ་དག་ལ་
ཚད་མར་འཛིན།།མི་དབང་མཛོད་ལ་བོད་ཁམས་ བདེ་བར་སྐྱོངས།།ཁྱོན་
ཡུལ་དུ་ཇི་སྐད་སྨྲས་པ་བཞིན།།བདག་ཀྱང་གནས་དེར་ལྷ་འདྲེ་འདུལ་དུ་
འགྲོ ། ཞེས་གསུངས་པ་དེ་སྐྱོན་རིན་པོ་ཆེ་དང་། སྤྲུལ་བ་གཅིག་ནི་རྒྱ་
1:|: གར་གནས་ལ་འགྲོ།།ཞེས་གསུངས་པ་དེ་ཇོ་བོ་རྗེ་དང་། སྤྲུལ་བ་གཅིག་ནི་
བལ་བོའི་ མཐིལ་ དུ་ འགྲོ་ ཞེས་ གསུངས་ པ་ དེ་ པཎྜི་ཏེ་ པདྨ་ བཛ་དང་།
སྤྲུལ་བ་གཅིག་ནི་མདོ་ཁམས་སྨད་ལ་འགྲོ།།ཞེས་གསུངས་པ་དེ་རྗེ་བདག་
ཉིད་ཆེན་པོ་ཡིན་པར་ལུང་བསྟན། དེ་བཞིན་དུ་པཎ་ཆེན་བློ་བཟང་ཆོས་
ཀྱི་རྒྱལ་ མཚན་གྱིས། | གྲུབ་དབང་པདྨ་འབྱུང་གནས་ཀྱི།།རྣམ་འཕྲུལ་
དཔལ་ལྡན་མར་མེ་མཛད།།ཡང་སྤྲུལ་བློ་བཟང་གྲགས་པའི་དཔལ།། ཁྱོད་
མིན་བདག་ལ་སྐྱབས་གཞན་གང་།།ཞེས་དང༌། རྒྱལ་བ་དགེ་འདུན་རྒྱ་
མཚོའི་ཞལ་ནས། རིག་འཛིན་གྲུབ་པའི་དབང་ ཕྱུག་པདྨ་འབྱུང་།།ལྔ་
བརྒྱའི་གཙུག་རྒྱན་དཔལ་ལྡན་མར་མེ་མཛད།།རྡོ་རྗེ་འཆང་དབང་བློ་བཟང་
གྲགས་པའི་དཔལ།།སྣ་ཚོགས་སྤྲུལ་བའི་གར་མཛད་དེ་ལ་འདུད།།ཅེས་དང༌།



རྗེ་བཙུན་བཀྲ་ཤིས་རྒྱ་མཚོས། གཟི་བརྗིད་འོད་དཔག་མེད་མགོན་སྐྱོན་
རྗེ།།ཨ་ཏི་ཤ་དང་འཇམ་དཔལ་བློ་བཟང་གྲགས།།ཡེ་ ཤེས་ གཅིག་ལ་རྣམ་
འགྱུར་ཆུ་ཟླའི་གར།།ངེས་པ་སྙིང་ནས་རྙེད་པས་ལན་བརྒྱར་འདུད།།ཅེས་
དང་། འཇམ་ པའི་ དབྱངས་ དངོས་ ཁྲི་ གུང༌ ཐང་ བ་ རིན་ པོ་ ཆེས།
གངས་ ཅན་བསྟན་པའི་སྲོལ་ འབྱེད་པདྨ་འབྱུང་།།དེ་ དོན་ རྒྱུད་ལ་སྦྱོར་
མཛད་ཨ་ཏི་ཤ།།དེ་ལ་འཁྲུལ་བ་སེལ་མཛད་ཙོང་ཁ་བ།།རྣམ་གསུམ་དབྱེར་
མེད་ཚད་མའི་ལུང་གིས་གྲུབ།།ཅེས་གསུངས་པ་སོགས་དང་། དེང་སང་
གི་བླ་མ་སྐྱེས་བུ་དམ་པ་རྣམས་ཀྱིས་ཀྱང་མགྲིན་གཅིག་དང་དབྱངས་གཅིག་
ལྟར་གསུངས་ཚུལ་ལ་བསམ་ནས། བསྟན་པའི་བདག་པོ་དེ་གསུམ་དང༌།
རྗེས་འཇུག་གསར་རྙིང་གི་ཆོས་མཛད་ཡོངས་ལ་དད་གུས་དག་སྣང་སྦྱངས་
ཏེ། མཆོད་བསྟོད་བཀུར་བ་ལ་བརྩོན་པར་བྱའོ།།ཞེས་གསུངས་སོ།།ཁྱོན་
ཆེན་པོས་ཀྱང་བཀའ་ཐང་བསྡུས་པ་ལས། ཐུབ་པའི་ལུང་བསྟན་མདོ་
ཁམས་སྒང་ཞིག་ཏུ།ཨ་ཏི་ཤ་ཡི་སྤྲུལ་བ་བློ་བཟང་གྲགས།།སྐྱེས་བུ་དེ་བྱོན་
བོད་ལ་བདེ་སྐྱིད་འཆར།།དེ་དུས་དཀར་ཕྱོགས་རྣམས་ཀྱང་སྤོབས་པ་མཐོ།།
ཞེས་དང་། དེ་དུས་ང་ཡི་སྤྲུལ་བ་ས་སྐྱ་ཞེས།།སྟོད་ཀྱི་ཕྱོགས་སུ་ཡབ་མིང་
འཇམ་དཔལ་དང་། ཡུམ་མིང་སྒྲོལ་མ་ ཞེས་ བྱའི་ སྲས་ སུ་ འཁྲུངས།།འགྲོ་
མགོན་འཕགས་པ་ཀུན་དགའ་རྒྱལ་མཚན་ཞེས།།ང་ཡི་ལྷ་ཁང་རྣམས་ཀྱང་
f3



ཞིག་གསོས་བྱེད།། གསང་སྔགས་བསྟན་པ་དར་ཞིང་རྒྱས་པར་བྱེད།བོད་
འབངས་ཐམས་ཅད་བདེ་ཞིང་སྐྱིད་པར་འོང་།།ཞེས་དང་། – ཐུའུ་ཀྭན་
ཆོས་ཀྱི་རྡོ་རྗེའི་ནོར་བུ་ཀེ་ཏ་ཀེའི་བྱི་དོར་ལས་ཀྱང༌། དེར་མ་ཟད་ཇོ་བོ་
ཆེན་པོ་དང༌། མཉམ་མེད་དྭགས་པོ་རིན་པོ་ཆེ་དང༌། ཆོས་ཀྱི་རྒྱལ་བོ་
ཙོང་ཁ་བ་རྣམས་ཀྱང་སློབ་དཔོན་ཆེན་པོའི་རྣམ་འཕྲུལ་ཡིན་པར་ཚད་མའི་
སྐྱེས་བུ་རྣམས་ཀྱིས་ཡང་ཡང་གསུངས་ན། སློབ་དཔོན་ཆེན་པོ་ལས་ལྷག་
པའི་བོད་གངས་ཅན་གྱི་བསྟན་འགྲོ་ལ་བཀའ་དྲིན་ཆེ་བ་སུ་ཞིག་མཆིས།
ཞེས་གསུངས་ སོ།།དེ་ལྟར་དམ་པ་འདི་རྣམས་ནི་ཐུགས་རྒྱུད་གཅིག་པར་
ཚད་མའི་ལུང་གིས་གྲུབ་པའི་སྤང་རྟོགས་སོགས་ལ་བཟང་ངན་འོང་དོན་
གཏན་ནས་མེད་ཀྱང་བླུན་པོ་ཕྱོགས་ཞེན་ཅན་རྣམས་ཀྱིས་དམ་པ་འདི་དག་
ལའང་དགག་སྒྲུབ་སྣ་ཚོགས་ཤིག་བྱེད་ཀྱིན་འདུག་པ་ནི་སྐྱི་གཡའ་བའི་
གནས་སུ་སེམས་སོ།།དེ་ཡང་ཐུའུ་བཀྭན་ཆོས་ཀྱི་རྡོ་རྗེའི་ཞལ་ནས།།བྱང་ཆུབ་
ལམ་ རིམ་ ལས། བསྟན་ པ་ སྔ་ དར་ ལ་ མཁན་ ཆེན་ ཞི་ བ་ འཚོ་ དང༌།
པདྨ་སམྦྷ་ཝས་བསྟན་པའི་སྲོལ་བཙུགས་པ་ལ། ཞེས་གསུངས་པ་ཚད་
མར་བྱེད་ དགོས་ པས། བསྟན་པའི་ སྲོལ་བཙུགས་ པ་ ལས་ ལྷག་ པའི་
བསྟན་པ་ལ་བྱ་བ་ཅི་དགོས། ཞེས་དང༌། བོད་ཡུལ་མུན་པའི་གླིང་དུ་
བསྟན་པའི་སྒྲོན་མེ་ཐོག་མར་སྤེལ་བར་མཛད་པ་ནི། བསྟན་པའི་བྱ་བའི་



ནང་ནས་ཀྱང་རབ་དང་ཕུལ་དམ་པ་ཞིག་ཏུ་འཁུམས་ཏེ། རྗེ་བླ་མས།
བསྟན་པ་རིན་ཆེན་མཆོག་གིས་མ་ཁྱབ་པའམ།།ཁྱབ་ཀྱང་ཉམས་པར་གྱུར་
བའི་ཕྱོགས་དེར་ནི།།སྙིང་རྗེ་ཆེན་པོས་ཡིད་རབ་བསྐྱོད་པ་ཡིས།།ཕན་བདེའི་
གཏེར་དེ་གསལ་བར་བྱེད་པར་ཤོག ། ཅེས་སྨོན་པ་མཛད་པའི་གནས་
ཡིན་འདུག་པས་སོ།།ཞེས་གསུངས་པ་བཞིན། ད་ལྟའི་བར་དུ་རང་རེ་
གངས་ཅན་སེར་སྐྱ་ཡོངས་ལ་མདོ་སྔགས་ཀྱི་ཐེག་པ་ཡོངས་སུ་རྫོགས་པའི་
ཆོས་ཉི་མ་ལྟ་བུ་གཞན་སུ་ལའང་དཀོན་པ་ཞིག་ཡོད་པ་འདི་ནི་ཁྱོན་ཆེན་
པོའི་བདག་རྐྱེན་ལས་བྱུང་བ་ཡིན་པས་བོད་ཁམས་ཡོངས་ལ་དེ་ལས་ལྷག་
པའི་བཀའ་དྲིན་ཆེ་བ་ཞིག་ནི་ དངོས་ གནས་ དཀའ་སྟེ། ་རྒྱལ་དབང་
ཐམས་ཅད་མཁྱེན་པས། གྲུབ་མཆོག་མཚོ་སྐྱེས་རྡོ་རྗེ་དྲིན་པོ་ཆེ།།ཞེས་
གསུངས་པ་ལྟར་རོ། རྒྱལ་བ་གཉིས་པ་བློ་བཟང་གྲགས་པས་ནི། བཀའ་
གདམས་གླེགས་བམ་ལས། ཐ་མ་བསྟན་པའི་མེ་རོ་ནི།གྲགས་པའི་མཚན་
གྱིས་གསོ་བར་བྱེད།།ཅེས་གསུངས་པ་ལྟར་རྒྱལ་བསྟན་ཡོངས་ཀྱི་གཞི་མ་
འདུལ་བ་སོ་སོར་ཐར་བའི་གཙོས་བསྟན་པ་རིན་པོ་ཆེ་ནུབ་རྒྱ་གར་གྱི་ས་
མཚམས་ནས་བཟུང་ཤར་རྒྱ་ནག་སྟོང་འཁུན་དང་སོག་པོའི་ཡུལ་ཚུན་ཆད་
ཡངས་པའི་རྒྱལ་ཁམས་ཐམས་ཅད་དུ་ཁྱབ་པར་མཛད་ཅིང་ད་ལྟའི་བར་
དགེ་ལྡན་གྱི་དགོན་ཆེན་རྣམས་ཀྱི་ཚུལ་ཁྲིམས་རྣམ་པར་དག་པ་ལ་གཞིར་



བཅས་སྤོང་ཀློག་ལ་བར་མེད་དུ་བརྩོན་པས་གངས་ཅན་གྱི་བསྟན་པའི་གཞི་
མ་ལྟ་བུར་གྱུར་པའི་བཀའ་དྲིན་ནི་བསམ་གྱིས་མི་ཁྱབ་པོ་དེ་བཞིན་དུ་
དཔལ་ལྡན་ས་སྐྱའི་ཕྱོགས་ལའང་མཁས་ཤིང་གྲུབ་པ་བརྙེས་པའི་སྐྱེས་བུ་
དམ་པ་བསམ་གྱིས་མི་ཁྱབ་པ་གསེར་རིའི་ཕྲེང་བ་ཚར་དུ་དངར་བ་ལྟ་བུ་
དག་བྱོན་པས་གངས་རིའི་ཁྲོད་ཀྱི་གྲུབ་མཐའ་སོ་སོའི་མཁས་པ་ཆེན་པོ་ས་
ལ་གནས་པ་ཤིན་ཏུ་མང་པོ་ཞིག་དཔལ་ལྡན་ས་སྐྱའི་སློབ་མར་གྱུར་བ་སྟེ།
ཇི་སྐད་དུ། འཛམ་གླིང་ཐུབ་པའི་རྒྱལ་ཚབ་ས་སྐྱ་བའི།།ཆོས་ཀྱི་བརྒྱུད་པ་
འཛིན་པའི་སློབ་མ་རུ།།མ་གྱུར་གངས་རིའི་ཁྲོད་འདིར་བསྟན་འཛིན་དུ།།
ཞལ་གྱིས་འཆེས་པའི་མཁས་པ་འགའ་ཡོད་མིན།།ཞེས་གསུངས་པ་ལྟར་
ལགས་པས་ བསྟན་ པ་ རིན་ པོ་ ཆེ་ གསལ་ བྱེད་ ཀྱི་ རྒྱན་ དུ་ གྱུར་ བ་ དང༌།
གཞན་ཡང་བཀའ་བརྒྱུད་པའི་བསྟན་པའང་དཔེར་ན། དཔལ་ལྡན་
འབྲུག་པའི་བསྟན་པ་ལྟ་བུས་བྱ་རྒོད་པོའི་ཉིན་ལམ་བཅོ་བརྒྱད་ཁྱབ་ཅེས་
ཡོངས་སུ་གྲགས་པ་ལྟར་དང་། གྲུབ་པ་བརྙེས་པའི་རྣལ་འབྱོར་བ་མང་
དུ་བྱོན་ནས་བསྟན་པ་ལ་བྱ་བ་རྒྱ་ཆེར་མཛད། ཇོ་ནང་ཀུན་མཁྱེན་དོལ་
བུ་བ་ཤེས་རབ་རྒྱལ་མཚན་གྱིས་དབུས་གཙང་དུ་གྲྭ་སྐོར་མཛད་པས་ཐམས་
ཅད་མཁྱེན་པ་ཞེས་སྙན་པའི་གྲགས་པས་ཁྱབ་པ་དང༌། འཕགས་པ་རྔ་
བོ་ཆེ་ལ་སོགས་དོན་ཇི་བཞིན་དུ་མཁྱེན་ནས་བདེ་བར་གཤེགས་པའི་ངེས་
86



དོན་གྱི་བསྟན་པ་གངས་རིའི་ལྗོངས་སུ་ ཤིན་ ཏུ་གསལ་བར་མཛད་པས་
མཚོན་སྒྲུབ་བརྒྱུད་ཀྱི་རང་ལུགས་འདྲེན་པའི་ཤིང་རྟ་ཆེན་པོ་བརྒྱད་ཕྲན་
ཚེགས་དང་བཅས་པ་ལ་སྐྱེས་བུ་དམ་པ་རྒྱུ་སྐར་གྱི་ཕྲེང་བ་ལྟ་བུ་ཞིག་བྱོན་པ་
དག་འཆད་པ་དང་རྩོམ་པས་བསྟན་པ་རིན་པོ་ཆེ་གཙོ་བོར་གྱུར་པའི་བཅུ་
ཕྲག་རིག་པའི་གཞུང་ལུགས་མཛེས་པར་བྱས་ཏེ་ད་ལྟའང་རང་རེའི་མིག་
དང་རྣ་བའི་རྒྱན་དུ་བཞུགས་པ་འདི་དག་ཡིན་པས་བཀའ་དྲིན་བརྗོད་ཀྱིས་
མི་ལང་ངོ་།།དེས་ན་བྱས་པ་ཤེས་ཤིང་དྲིན་བཟོ་འདོད་ཀྱིས་ཐམས་ཅད་ལ་
དག་པའི་སྣང་བ་ཕྱོགས་མེད་དུ་བྱ་དགོས་སོ།།སྐྱེས་བུ་དམ་པ་དེ་དག་ལས་
བརྒྱུད་པའི་ཆོས་རྣམས་ཀྱང་གནས་སྐབས་སུ་དགོས་པའི་དབང་གིས་རྩལ་
འདོན་མཛད་ཚུལ་མི་འདྲ་བ་མང་དུ་འདུག་ཀྱང་མཐར་ཐུག་གི་དོན་ལ་
ངེས་པར་དགོངས་པ་གཅིག་ཏུ་མཐོང་སྟེ། པཎ་ཆེན་བློ་བཟང་ཆོས་རྒྱན་
གྱི་ཞལ་སྔ་ནས། ལྷན་ཅིག་སྐྱེས་སྦྱོར་གའུ་མ།།ལྔ་ལྡན་རོ་སྙོམས་ཡི་གེ་བཞི།།
ཞི་བྱེད་གཅོད་ཡུལ་རྫོགས་ཆེན་དང་།དབུ་མའི་ལྟ་ཁྲིད་ལ་སོགས་པ།།སོ་སོར་
མིང་འདོགས་མང་ན་ཡང་།།ངེས་དོན་ལུང་རིགས་ལ་མཁས་ཤིང་།།ཉམས་
མྱོང་ཅན་གྱི་རྣལ་འབྱོར་བས།།དཔྱད་ན་དགོངས་པ་ གཅིག་ ཏུ་འབབས།།
ཞེས་གསུངས་ཤིང་། ཕྱག་ཆེན་གྱི་ཁྲིད་ཡིག་ཀྱང་མཛད། པཎ་ཆེན་བློ་
བཟང་ཡེ་ཤེས་ཀྱི་ཞལ་ནས་ཀྱང༌། དབུས་གཙང་མངའ་རིའི་བར་གྱི་གྲུབ་



པའི་མཐའ།ཀུན་ཀྱང་རྒྱལ་བསྟན་ཁོ་ན་ཡིན་པའི་ཕྱིར།།ཕྱོགས་ལྷུང་གདོན་
གྱིས་སྡང་ཞུགས་ མི་མཛད་པར།།དག་སྣང་ནོར་བའི་འོད་ཀྱིས་ཁྱབ་ན་
ལེགས།།ཞེས་སོ།།ལྔ་བ་ཆེན་པོའི་ཡོངས་འཛིན་འཁོན་སྟོན་དཔལ་འབྱོར་
ལྷུན་གྲུབ་ཀྱིས་ཕྱག་རྫོགས་དབུ་གསུམ་སྤྱི་ཁྱབ་ཀྱི་ཁྲིད་ཡིག་མཛད། རྒྱལ་
དབང་ལྔ་བ་ངག་དབང་བློ་བཟང་རྒྱ་མཚོས་ རྫོགས་ཆེན་ལ་ཐུགས་དམ་
མཛད་ཅིང་དེའི་བསྔགས་པ་དུ་མའང་བརྗོད། མཁས་གྲུབ་རྗེས་མཐར་
ཐུག་གི་དགོངས་ པ་དགེ་བཤེས་སངས་རྒྱས་རིན་ཆེན་ཀྱིས་དྲིས་ལན་དུ་
རྫོགས་ཆེན་ཀྱི་བསྔགས་པ་ཆེར་བརྗོད་དོ།།འཇམ་དབྱངས་མི་ཕམ་རིན་པོ་
ཆེས་ཀྱང་ས་དགེ་བཀའ་རྙིང་གི་དགོངས་པ་འགལ་མེད་དུ་ལུང་རིགས་ཀྱིས་
བསྒྲུབས་ པ་ སོགས་ཀྱི་མཚོན་སྔོན་གྱི་དམ་པ་རྣམས་ཀྱི་མཐར་ཐུག་གི་
དགོངས་པའི་འབབ་ སོ་ནི་གཅིག་ཁོ་ནར་སྣང་བ་སྟེ་ལུང་རིགས་ཀྱིས་ རྒྱ་
ཆེར་བསྒྲུབ་རྒྱུ་ཡོད་ཀྱང་རེ་ཞིག་དེ་ཙམ་མོ།།དེས་ན་རིས་སུ་མ་ཆད་པའི་
བསྟན་པ་སྤྱི་ལ་རྒྱུ་མཚན་ཤེས་པའི་དད་པ་བྱ་དགོས་པ་ཡིན་གྱི་ཆགས་སྡང་
གི་དགག་སྒྲུབ་ཀྱིས་ནི་རང་འཕོངས་ཀྱི་རྒྱུ་སྒྲུབ་པ་འབའ་ཞིག་ཏུ་ཟད་དོ།།
ཁྱད་པར་དུ་རང་རེའི་བསྟན་པ་ལ་ཉམ་ཉེས་དཔེ་མེད་པ་བྱུང་སྟེ་ཉག་ཕྲ་བ་
འདི་འདྲའི་དུས་སུ་ཕན་ཚུན་གཅིག་གིས་གཅིག་ལ་མགོ་འདྲེན་དང་རམ་
འདེགས་བྱ་དགོས་པའི་དུས་ཡིན་གྱི་མགོ་གནོན་དང་དམའ་འབེབས་བྱས་
88



ན་གཞན་སུ་ལའང་མི་ཐུབ་ཀྱི་བསྟན་པ་རིན་པོ་ཆེ་ཉིད་ལ་ཐུབ་པ་ཡིན་པས་
གཟབ་པར་བྱ་དགོས་སོ།།དེ་དག་ནི་ཞར་ལ་འོང་བའི་གཏམ་མོ།ཡང་འགའ་
ཞིག་གིས་ ཆོས་ལུགས་འདི་མི་རིགས་སྔོན་ཐོན་དུ་འགྱུར་བ་ལ་བར་དུ་
གཅོད་བྱེད་ཡིན་ཟེར། སྔོན་ཐོན་ཞེས་པ་ཅི་ལ་ཟེར། རིག་གནས་དང་
འཚོ་བ་ཡར་རྒྱས་སུ་འགྲོ་བ་ལ་ཟེར་ན། དེ་ལ་འདིས་ཅི་ཞིག་བར་དུ་
གཅོད་དེ། ད་ལྟ་འཚོ་བ་དང་དེང་རབས་ཀྱི་རིག་གནས་རྣམས་དར་བའི་
ཡང་རྩེར་སོན་པའི་སྔོན་ཐོན་གྱི་རྒྱལ་ཁབ དག་ན་ཕྱི་ནང་གི་ཆོས་ལུགས་སྣ་
ཚོགས་པ་ཤིན་ཏུ་དར་ཡང་ རྒྱལ་ཁབ་དེ་དག་ སུའི་ཡང་ རྗེས་ སུ་ལུས་མི་
འདུག་ལ། ཆོས་མ་བསྒྲུབས་པས་སུ་ཡང་སྔོན་དུ་ཐོན་ཡོད་པ་མ་མཐོང་
ངོ་།དེ་ལྟ་ན་དམ་པའི་ཆོས་ཞེས་བྱ་བ་འདི་ནི་སྒྲུབ་བྱེད་ཚད་མ་དང་ལྡན་
ཞིང་། བྱེད་ལས་འདི་དང་ཕྱི་མའི་སྡུག་བསྔལ་མཐའ་དག་སེལ་བར་བྱེད་
པས་སྤྱིར་ གལ་ཆེ་ཞིང༌། ཁྱད་པར་དུ་རྡུལ་ཕྲན་གྱི་དུས་རབས་དང༌།
མཁའ་དབྱིངས་ཀྱི་དུས་རབས་ལྟ་བུ་མིའི་རིགས་ཀྱི་རང་གིས་རང་བརླག་ཏུ་
ཉེ་བའི་སྐབས་སུ་ཆེས་མེད་དུ་མི་རུང་བ་ཞིག་ཡིན་པ་ནི་མི་ཤེས་སུ་མི་རུང་
བ་ཞིག་གོ ། ད་མདོ་ཧྲིལ་གྱིས་དྲིལ་ན། གཡོ་སྒྱུ་མེད་པའི་དྲང་བདེན་
དང༌། གཞན་ཕན་གྱི་བསམ་པ་བཟང་བོ་བསྟེན་ཏེ་སྐྱེ་འགྲོ་མཐའ་དག་
ལ་གནོད་སེམས་ སོགས་བསམ་ངན་རྣམས་སྤང་བར་བྱ། རང་རིགས་



དང་རང་རིགས་ཀྱི་ཡུལ་སྲོལ་རིག་གནས་རྣམས་ལ་ཡོན་ཏན་དུ་བལྟས་ནས་
ཕངས་སེམས་དང་སྤོབས་པ་བསྐྱེད། སྐྱེ་བ་སྔ་ཕྱི་ལ་ངེས་པ་བསྐྱེད་ནས་
མིག་ཐག་ཇེ་རིང་དུ་གཏོང་། ལས་རྒྱུ་འབྲས་ཤེས་ནས་བསམ་བཟང་
དང་། དྲང་བདེན་གྱི་སྐུལ་མ་བྱེད། སྟོན་པ་ཚད་མའི་སྐྱེས་བུ་དང་།
དམ་ཆོས་རྣམ་གྲོལ་གྱི་འཇུག་ངོགས་སུ་ཤེས་ཏེ་སྐྱབས་གནས་དང་བསྒྲུབ་
བྱར་བྱེད་དགོས་ཏེ། འདི་དག་ནི་འདི་ཕྱི་གཉིས་ཀར་བདེ་བའི་རྒྱུ་མ་
ནོར་བ་ཡིན་པས་ནམ་ཡང་མེད་དུ་མི་རུང་ངོ་།།དེ་རྣམས་ཀྱིས་མ་འོངས་པའི་
བསམ་བློའི་འཁྱེར་སོ་ཇི་ལྟར་བྱ་བའི་ཚུལ་མདོར་བསྡུས་པ་ཙམ་ཞིག་བཤད་
ཟིན་ཏོ།།ད་ནི་གཉིས་པ་སྤྱོད་པའི་རིམ་པ་ མདོ་ ཙམ་བརྗོད་པར་བྱ་སྟེ།
སྤྱིར་ཡ་རབས་དམ་པའི་སྤྱོད་པ་བོད་ཀྱི་མེས་པོ་སྲོང་བཙན་སྒམ་པོས་ཕྱག་
རྒྱས་བཏབ་པའི་མི་ཆོས་གཙང་མ་བཅུ་དྲུག་གི་ཁྲིམས་ཏེ། དཀོན་མཆོག་
ལ་གུས་པ། དམ་ཆོས་སྒྲུབ་པ། ། ཕ་མ་ལ་བཀུར་བ། ཡོན་ཏན་ཅན་
གོང་དུ་ བཀུར་ བ། རིགས་ མཐོ་དང་ རྒན་ རབས་ ལ་ ཕུ་ དུད་ བྱ་ བ།
མཛའ་བཤེས་ལ་གཞུང་རིང་བ། ཡུལ་མི་ལ་ཕན་འདོགས་པ། ཡིད་
དྲང་བ། མིག་ཡ་རབས་ལ་བལྟ་བ། ཟས་ནོར་ལ་སྤྱོད་ཤེས་པ། དྲིན་
ཅན་ལ་ཕན་ལན། བྲེ་སྲང་ལ་གཡོ་སྒྱུ་མེད་པ། སྤྱི་ལ་སྙོམས་ཤིང་ཕྲག་
དོག་མེད་པ། བུད་མེད་ཀྱི་ཁ་ལ་མི་ཉན་པ། ངག་འཇམ་ཞིང་སྨྲ་



མཁས་པ། ཐེག་པ་ཆེ་ཞིང་བློ་ཁོག་ཡངས་པ་སྟེ་དེ་རྣམས་ལ་བླང་དོར་
ཚུལ་བཞིན་བྱ་རྒྱུ་དང་། དེའི་སྟེང་དུ་ལྷ་ཆོས་དགེ་བ་བཅུའི་ཁྲིམས་ཏེ།
སྲོག་གཅོད་པ་དང་ རྐུ་འཕྲོག་བྱེད་པ། འདོད་ལོག་སྤྱོད་པ་དང་།
རྫུན་དང༌། ཕྲ་མ་དང་། ཚིག་རྩུབ། ངག་འཁྱལ་རྣམས་སྨྲ་བ་དང་།
བརྣབ་སེམས། གནོད་སེམས། ལོག་ལྟ་སྟེ་དེ་རྣམས་ཅི་ནུས་ཀྱི་སྤོང་བ་
དང་། སྲོག་སྐྱོབ་པ་དང་། སྦྱིན་པ་གཏོང་བ་སོགས་ལ་བརྩོན་པ་ནི་ཚེ་
འདིར་རང་གཞན་ཐམས་ཅད་བདེ་བའི་རྒྱུ་ཡིན་པར་མ་ཟད་སྐྱེ་བའི་ཕྲེང་
བ་ཐམས་ཅད་དུ་བདེ་ཞིང་སྐྱིད་པའི་རྒྱུ་ཡང་ཡིན་པས་ ཅིས་ཀྱང་འབད་
པས་བསྒྲུབ་དགོས་པ་སྤྱིར་བཏང་ལ། འདིར་དམིགས་གསལ་དུ་བརྗོད་
འོས་པ་འགའ་ཞིག་ལས་དང་པོ་སློབ་གསོའི་སྐོར་ལ། མི་ལ་ཤེས་ཡོན་
མེད་ན་ལྟོ་གོས་ཀྱི་རྩོལ་སྒྲུབ་ཕལ་བ་ཙམ་མ་གཏོགས་ཁྱད་འཕགས་ཀྱི་བྱ་བ་
གང་ཡང་སྒྲུབ་དཀའ། གལ་ཏེ་མི་རིགས་ཧྲིལ་ པོ་དེ་ལྟར་གྱུར་ན་མི་
རིགས་དེ་སྔོན་ཐོན་གྱི་གྲལ་དུ་ནམ་ཡང་ཚུད་ཐབས་མེད་པས་ཤེས་ཡོན་
སྦྱང་རྒྱུ་འདི་ནི་ཤིན་ཏུ་གལ་ཆེ་བ་ཡིན་ཡང༌། ང་ཚོ་བོད་ནང་ན་རིག་
གནས་གཞན་དུ་མ་ཟད་བོད་རང་གི་བཅུ་ཕྲག་རིག་གཞུང་ཆ་ཚང་བ་ཞིག་
སྦྱང་རྒྱུ་ཡོད་པའི་སློབ་གྲྭ་ཧ་ཅང་དཀོན་མོ་རེད། གཞན་ཡང་ཕ་མ་ཚོས་
ཕྲུག་གུ་རྣམས་སློབ་གྲྭར་གཏོང་འདོད་མེད་པའི་གོམས་གཤིས་ཤིག་ཆགས་
91



འདུགའདིའི་རྒྱུ་རྐྱེན་གྱི་རྩ་བ་ནི་སྔ་སོར་སློབ་ཆུང་རྣམས་སུ་རྒྱ་ཡིག་ཁོ་
ན་མ་གཏོགས་བོད་ཡིག་སྦྱོང་རྒྱུ་མེད་པ་དང༌། རྒྱ་ཡིག་སྦྱངས་ཏེ་སློབ་
འབྲིང་སོགས་མཐར་ཕྱིན་ཀྱང་བོད་དུ་བྱ་བ་བསྒྲུབ་པའི་ཁོར་ཡུག་བཟང་པོ་
ཅི་ཡང་མེད་པས་སླར་ཁྱིམ་དུ་ལོག་ནས་ཕྱུགས་འཚོ་བ་དང༌། ལུད་སྐྱེལ་
བ་སོགས་བྱེད་དགོས་པ་དང༌། ད་ལྟ་བོད་ཡིག་ཅུང་ཟད་རེ་སྦྱང་རྒྱུ་ཡོད་
ཀྱང་དེས་སྤྱི་ཚོགས་ཐོག་དེ་ཙམ་གྱིས་གོ་ཆེན་པོ་ཆོད་ཀྱི་མི་འདུག་པས་གང་
ལྟར་ཡང་དགོས་པ་ཆེར་མི་འདུག་སྙམ་དུ་བསམས་ཏེ་སློབ་གྲྭར་མི་གཏོང་
བ་ཡིན་པར་མངོན་ནོ།།འདི་དག་རྒྱུ་མཚན་གཏན་ནས་མེད་པ་ཞིག་མ་རེད་
མོད། འོན་ ཀྱང་ད་ ཕྱིན་ ཆད་ འགལ་རྐྱེན་དེ་དག་སེལ་ ཐབས་ དང༌།
ཕྲུག་གུ་ཚོ་ཅིས་ཀྱང་སློབ་གྲྭར་གཏོང་དགོས། རང་རེའི་མི་རབས་རྗེས་མ་
རྣམས་སུ་རིག་གནས་གཞན་མ་ཟད་ཡི་གེ་ཙམ་ཡང་མི་ཤེས་པར་གྱུར་ན་
བོད་ཀྱི་མདུན་ལམ་ཟད་ཚར་བ་རེད། ལར་ད་ལྟ་བོད་ཀྱི་ཡུལ་ན་བོད་ཀྱི་ །
སྐད་ཡིག་ལ་རིན་ཐང་ཅི་ཡང་མི་འདུག་སྟེ། ཐ་ན་ཕྲིན་ཡིག་ཅིག་བསྐུར་
དགོས་ཀྱང་ཡིག་ཤུབས་སྟེང་དུ་མི་རིགས་གཞན་གྱི་ཡི་གེ་ཞིག་འབྲི་མ་ཤེས་
ཕྱིན་བོད་ཡིག་བྲིས་ན་ཡུལ་གཞན་དུ་མི་འཕྲོད་པར་མ་ཟད་བོད་ཀྱི་ཡུལ་
ནང་ཕན་ཚུན་དུའང་མི་འཕྲོད། གློག་འཕྲིན་ནི་བོད་ཡིག་གིས་གཏོང་ས་
ཞིག་གང་དུའང་མཐོང་རྒྱུ་མི་འདུག འགྲིམ་འགྲུལ་ཐད་ལ་བོད་ཡིག་



གཤིས་ཕྱིན་པ་ཞིག་ཤེས་ཀྱང་རླངས་འཁོར་འགྲོ་འོང་གི་དུས་ ཚོད་དང༌།
འཛིན་ཤོག་ཐོག་ གི་རྐུབ་སྟེགས་ ཀྱི་ ཨང་ གྲོངས་ ཙམ་ ཡང་ ཤེས་ དཀའ།
གཞན་ཡང་ཐ་ན་རྫོང་གྲོང་ཞིག་ནས་སྨན་ཁང་དང་ཚོང་ཁང་ཞིག་བཙལ་
དགོས་ནའང་བོད་ཡིག་ཤེས་པས་ནི་ཕལ་ཆེར་ཕན་པ་ཅི་ཡང་མི་འདུག་པ་
ལྟ་བས་མཚོན་ནས་ཤེས་པར་བྱའོ།།སྐད་ནི་བོད་སྐད་རྐྱང་བ་མ་གཏོགས་
གཞན་མི་ཤེས་པ་རྣམས་ཀྱིས་ཉེར་མཁོ་ཕྲན་བུ་ཞིག་ཉོ་དགོས་ཀྱང་བརྡ་མི་
འཕྲོད་པར་འདུག་པས་དེ་ལྟར་བོད་ཀྱི་སྐད་ཡིག་གཉིས་ཀྱིས་བོད་རང་གི་
ཡུལ་ནིས། གོ་མི་ཆོད་ ན་ གཞན་ གང་ ཞིག་ ནས་ གོ་ཆོད་ དགོས་ པ་ ཡིན།
འདི་འདྲའི་ངང་མུ་མཐུད་དེ་ཕྱིན་ན་ནམ་ཞིག་བརྡ་སྤྲོད་ཀྱི་ཐོབ་ཐང་ཅི་
ཡང་མེད་པར་སྐད་རིགས་ཀྱི་གྲལ་ནས་ངང་ངམ་ཤུགས་ཀྱིས་འབུད་པའི་
ཉེན་ཡོད་པས་ཤིན་ཏུ་གཟབ་པར་བྱ་དགོས་སོ།།དེས་ན་རང་རེའི་སྐད་ཡིག་
འདིས་འཛམ་གླིང་ཐོག་ ཏུ་གོ་ཆོད་པ་ཞིག་འོང་ཐབས་མ་ཐོན་ཀྱང་རང་
ཡུལ་དུ་གོ་ཆོད་པ་ཞིག་ནི་ཅིས་ཀྱང་དགོས་ཏེ། དེ་ཙམ་ཡང་མ་བྱུང་ན་
ཆེས་ཡིད་ཕམ་དགོས་པའི་གནས་སོ།།ཉེ་ཆར་ཁམས་ཕྱོགས་སུ་ཤ་ཞེན་ཅན་
གྱི་སྐྱེ་བོ་འགའ་རེས་སྒེར་གྱི་སྒོར་མོ་འབུམ་ཐེར་མང་བོ་བཏང་སྟེ་བོད་ཀྱི་
ཤེས་རིག་སྦྱང་སའི་སློབ་གྲྭ་འཛུགས་ཀྱིན་འདུག ཁོང་ཚོའི་སློབ་གྲྭ་འདི་
ནས་རིག་གནས་ཆེན་པོ་ཞིག་ཤེས་མ་ཐུབ་རུང་བོད་སྐད་དག་མ་ཞིག་དང༌།
93



རྩམ་པ་བརྫི་ཤེས་པ་ཞིག་འོང་བའི་རེ་བ་བཅངས་ཡོད་ཟེར་རོ།།བསམ་པ་
བཟང་བོ་འདི་འདྲ་བས་རང་རིགས་དང་རང་རིགས་ཀྱི་ཡོན་ཏན་རྣམས་ཀྱི་
དོན་དུ་འབད་པ་བྱེད་རྒྱུ་འདི་ཤིན་ཏུ་ཡི་རངས་པའི་གནས་དང་། དེང་
དུས་སུ་མེད་དུ་མི་རུང་བ་ཞིག་ཀྱང་རེད། གཞན་ཡང་རང་རེ་བོད་ལ་
རྒྱུས་མངའ་མེད་ པའི་དངོས་ཁམས་དང༌། རྫས་འགྱུར་ སོགས་ ནུབ་
ཕྱོགས་ཀྱི་རིག་པ་གསར་བ་རྣམས་ལས་ཁོར་ཡུག་སོགས་ལ་གནོད་མེད་པ་
དག་ནི་ངེས་པར་དུ་སྤྱོད་ཤེས་དགོས་པར་འདུག འདི་རྣམས་འཛམ་
གླིང་གི་མི་རིགས་དེ་སྙེད་ཅིག་གིས་སྦྱངས་ནས་ཤེས་འདུག་པ་བོད་ཀྱིས་མི་
ཤེས་པའི་རྒྱུ་མཚན་ཅི་ཞིག་ཡོད། ྋ དེ་ཡང་བོད་རང་གི་སྐད་ཡིག་གི་སྟེང་
ནས་སྦྱང་རྒྱུ་ཡོད་དགོས། དེའི་ཕྱིར་དུ་ཡིག་བསྒྱུར་གྱི་བྱ་བའང་མང་པོ་
ཞིག་བྱེད་དགོས་པར་འདུག་རང་གི་སྐད་ཡིག་གི་ས་མ་ཤོར་བའི་སྟེང་
ནས་གཞན་གྱི་སྐད་ཡིད་སྦྱང་རྒྱུའང་ཤིན་ཏུ་གལ་ཆེ་སྟེ། བརྡ་མ་འཕྲོད་
ན་གཞན་དང་འབྲེལ་བ་བྱེད་པའི་ཐབས་མེད། སུ་དང་ཡང་འབྲེལ་
འདྲིས་མེད་པར་ལུང་ཀྱོག་ཅིག་ཏུ་གནས་ན་ཤེས་རིག་དང་དཔལ་འབྱོར་
གང་ལའང་ཡར་རྒྱས་འོང་དཀའ་བ་ཡིན་ནོ།།དེ་སོགས་མང་པོ་ཞིག་དུས་
རབས་གསར་བའི་བོད་ཀྱི་ན་གཞོན་ཚོའི་ལས་ཀྱི་བགོ་སྐལ་དུ་བབ་ཡོད་དོ།།
དེ་བས་ན་དབང་ཆ་དང་། འབྱོར་བ། ཤེས་ཡོན་ཅུང་ཟད་རེ་ཡོད་
94



པའི་བོད་རིགས་སེར་སྐྱ་ཕོ་མོ་ཡོངས་ཀྱིས་རང་རང་གི་ལྟོ་གོས་ཙམ་ལ་མགོ་
མི་འཁོར་བར་བོད་སྤྱིའི་རིག་གནས་སློབ་གསོ་སོགས་ཀྱི་དོན་གལ་བོ་ཆེ་
འདི་དག་ལ་ཅིས་ཀྱང་ཐུགས་བསམ་ཞིག་གཏོང་བར་ཞུ་ཞེས་ཐལ་མོ་སྙིང་
ཁར་སྦྱར་ཏེ་ཞེ་ཐག་པ་ནས་གསོལ་བ་འདེབས་པ་ལགས་སོ།།ལར་རང་རེ་
བོད་ཀྱི་དགོན་སྡེ་རྣམས་སྔོན་དུས་ སུ་བཅུ་ཕྲག་རིག་གནས་སྦྱང་སའི་ལྟེ་
གནས་ལྟ་བུ་ཞིག་ཡིན་ཡང་ད་ལྟ་འཆད་ཉན་གྱི་སྲོལ་ཡོད་པའང་དཀོན་
པོར་གྱུར་འདུག དགོན་ པའི་ནང་ དུ་ ལྷའི་འཛུམ་ བརྙན་ གསར་དུ་
བཟོས་པ་ འགའ་ རེ་ དང༌ གླེགས་ བམ་ རེ་ ཟུང༌ བརྩིག་ རྒྱུ་ ཡོད་ པ་ དང་།
འདོན་པ་རེ་གྱེར་རྒྱུ་ཡོད་པ་ཙམ་གྱིས་ཅི་ཡང་མི་འོང་། བཅུ་ཕྲག་རིག་
གནས་སྤྱི་དང་ཁྱད་པར་དུ་གྲུབ་མཐའ་སོ་སོའི་རང་རྐང་ཚུགས་པའི་ཐོས་
བསམ་དམིགས་ཕུག་པ་རེ་མེད་དུ་མི་རུང་། དེས་ན་དགོན་པ་རྣམས་ཀྱི་
ནང་དུ་སྤོང་ཀློག་གཉིས་གཙོ་བོ་དང་བྱ་བ་གཞན་རྣམས་ཞར་བྱུང་ཙམ་དུ་
བྱ་དགོས་ཀྱི་སྤོང་ཀློག་གི་སྙིང་བོ་མེད་ཕྱིན་འཇིག་རྟེན་གྱི་བྱ་བ་རྣམས་སྤྱི་
ཚོགས་ཐོག་ནས་བསྒྲུབས་ན་ཆོག་པས་དགོན་པ་བཞེངས་དགོས་དོན་ཡང་
མི་འདུག་གོ། ནང་བསྟན་གྱི་ཕྱོགས་ལ་བྱ་བ་བསྒྲུབ་མཁན་འབྲེལ་ཡོད་
ཀྱི་མི་རྣམས་ཀྱིས་ཀྱང་དང་པོ་ནང་བསྟན་ཞེས་པ་ཅི་ཞིག་ལ་ཟེར་བ་དེ་ངོས་
ཟིན་དགོས་ཏེ་སློབ་དཔོན་དབྱིག་གཉེན་གྱིས། སྟོན་པའི་དམ་ཆོས་རྣམ་
t



གཉིས་ཏེ།།ལུང་དང་རྟོགས་པའི་བདག་ཉིད་དོ།།ཞེས་གསུངས་པ་བཞིན་
ལུང་རྟོགས་གཉིས་ལས་གཞན་པའི་བསྟན་པ་ཅི་ཡང་མེད། དེའི་བརྒྱུད་
འཛིན་དང་དར་སྤེལ་བྱེད་ནའང་བཤད་སྒྲུབ་གཉིས་ཀྱིས་བྱེད་དགོས་ཀྱི་དེ་
ལས་གཞན་པའི་བྱེད་ཚུལ་གང་ཡང་མེད་དེ། དེ་འཛིན་བྱེད་པ་སྨྲ་བྱེད་
དང་སྒྲུབ་པར་བྱེད་པ་ཁོ་ནའོ།།ཞེས་གསུངས་པ་ལྟར་རོ།།སྤྱིར་མི་ཐམས་
ཅད་ལ་རང་རང་གི་བབ་ཐང་ལྟར་བྱ་བ་རེ་བསྒྲུབ་རྒྱུ་ཡོད། རབ་ཏུ་བྱུང་
བ་རྣམས་ཀྱི་བྱ་བ་ནི་འཇིག་རྟེན་གྱི་བྱུ་བ་དཀའ་ཚེགས་ཅན་རྣམས་ ཕར་
དོར་ནས་ལྟོ་ཤོས་འབེལ་བོའི་ངང་རང་དགར་འཁྱམས་ནས་སྡོད་རྒྱུ་དེ་མ་
རེད། ང་ཚོའི་བྱ་བ་ནི་ལམ་བསླབ་པ་གསུམ་ལ་ཉམས་ལེན་གྱི་སྒོ་ནས་
རིག་པའི་གནས་ལྔ་སྤྱི་དང་ཁྱད་པར་དུ་སྐྱེ་འགྲོ་ཡོངས་ཀྱི་ཕན་བདེའི་གཞི་
མ་ནང་རིག་པ་ལ་ཐོས་པ་དང་། བསམ པ། འཆད་པ། རྩོད་པ།
རྩོམ་པ་རྣམས་ཀྱིས་བརྒྱུད་འཛིན་དང་དར་སྤེལ་གནད་དུ་སྨིན་པ་ཞིག་བྱ་
རྒྱུ་དེ་ཡིན། དེ་ཡང་དེང་རབས་ཀྱི་མིའི་སེམས་ལ་ཕན་གདག་པ་ལ་དམ་
པ་གོང་མའི་ལྟ་སྒོམ་སྤྱོད་པའི་གནད་མ་འཕྱུག་པའི་ཐོག་ནས་དེང་རབས་
ཀྱི་རིག་པ་གསར་བ་དང་སྦྱར་ཏེ་དེ་དང་གནད་གཅིག་པ་དང༌། དེ་ལས་
ཆེས་ཁྱད་པར་དུ་འཕགས་ཚུལ་རྣམས་ཀྱང་ངེས་པར་འཆད་ཤེས་དགོས་ཏེ་
དུས་བབ་ཀྱི་ཤེ|:བྱ་ཡིན་པའི་ཕྱིར་རོ།ནང་རིག་པ་འདི་བོད་མི་རིགས་སྤྱིའི་



རིག་གཞུང་གི་གཙོ་བོ་ཡིན་པས་འདིའི་ཕྲ་ཞིབ་ཀྱི་རིག་པ་རྣམས་ནི་རབ་ཏུ་
བྱུང་བ་རྣམས་མ་ཟད་ཁྱིམ་པ་ཕོ་མོ་བྱིངས་ཀྱིས་ཀྱང་ཅི་རིགས་པ་ཞིག་རང་
གིས་ཤེས་པ་དང་གཞན་ལ་སྨྲ་ནུས་པ་ཞིག་གལ་ཆེའོ།།གཉིས་པ་ཡུལ་སྲོལ་
གོམས་གཤིས་ཀྱི་སྐོར་ལ།། གངས་ཀྱི་ར་བས་ཡོངས་སུ་མཛེས་པའི་ལྗོངས་
འདིར་བོད་མི་རིགས་ཀྱི་ལོ་རྒྱུས་ཀྱི་དུས་རབས་ཤིན་ཏུ་རིང་བོ་ཞིག་གི་ནང་
དུ་འཚོ་བ་བསྐྱལ་བའི་ཡུན་ལ་ཐུན་མོང་མ་ཡིན་པའི་གོམས་གཤིས་ཤིག་
ཆགས་ཡོད། དེའང་སྤྱིའི་ཆ་ནས་བཤད་ན་དཀོན་མཆོག་གསུམ་ལ་མཐོ་
དམན་ཐམས་ཅད་ཅི་བས་ཀྱང་གུས་ཤིང༌། ལུས་དང་སྲོག་ལ་བབ་ཀྱང་
དད་པ་མི་གཏོང་། བོད་ཆོས་ལྡན་ཀྱི་རྒྱལ་ཁབ་ ། ཨ་མ་དང་མ་ཎི་
མཉམ་ཤེས་ ཞེས་པའི་དཔེ་ལྟར་བྱིས་པ་རྣམས་ཨ་མ་ཟེར་ཤེས་པ་དང་
མ་ཎི་འདོན་ཤེས་པ་ཕལ་ཆེར་དུས་མཉམ་འོང་། ྋརྒས་པ་དག་གིས་ཚེ་
མཐའ་ནི་དམ་པའི་ཆོས་ཁོ་ནས་སྐྱེལ། ཐམས་ཅད་ཀྱིས་ལས་རྒྱུ་འབྲས་ལ་
བག་ཡོད་བྱེད། རྒྱུ་འབྲས་བརྩི་འཇོག་ཅན་གྱི་གང་ཟག་མི་ཡི་རོབས་དང་
ང ཟང་བོར་བརྩི། སྤྱིར་སེམས་ཅན་སུ་ལའང་ཤ་ཚ་དང་སྙིང་རྗེ་བྱེད་དེ།
བཤས་ལུག་སོགས་མི་བཤའ་ཀ་མེད་འཚོ་བའི་ཆ་རྐྱེན་གྱིས་ཕོངས་པས་རེད།
ཀྱང་། བཤའ་བའི་ཚེ་ན་ཁར་དམ་རྫས་བླུགས། རྣ་བར་སངས་རྒྱས་ཀྱི་
མཚན་དང་གཟུངས་ ཅི་ ཤེས་རྣམས་ བརྗོད་དེ་སྙིང་རྗེ་རྗེའི་ངང་འགྱོད་



བཞིན་ བྱེད་ པ་ མ་ གཏོགས་ ཅི་ མི་ སྙམ་ དུ་ གསོད་མཁན་དཀོན་ མོ་ ཡིན།
བྱས་པ་ཤེས་ཤིང་དྲིན་དུ་གཟོ་སྟེ་ཕན་ཅུང་ཟད་བཏགས་པའང་ཡུན་རིང་
བོར་སེམས་སུ་འཛིན། བློ་ཐུབ་པའི་གྲོགས་མི་བསླུ་ཞིང་དེའི་རྗེས་སུ་སྲོག་
ཀྱང་གཏོང་། སྔར་འདྲིས་པ་དང་མ་འདྲིས་པ་གང་ཡིན་ཡང་ཉམ་ཐག་
ལ་གྲོགས་བྱ་རྒྱུར་རང་བཞིན་གྱིས་དགའ། ཕོ་མོ་ཐམས་ཅད་ཀྱིས་མི་གཞི་
བཟང་པོ་ལ་ཆེས་ཤིན་ཏུ་གལ་ཆེན་བྱེད། དགྲ་ལ་ལུས་སྲོག་ལ་ཡང་མི་ལྟ་
བའི་དཔའ་ཞིང་བརྟུལ་ ཕོད་ཆེ་བ་དང་། ཚིག་ ལ་ བརྩི་འཇོག་ ཆེ་ བ་
སོགས་ཡ་རབས་ཀྱི་གཤིས་ཀ་མང་བོ་འདུག་པ་འདི་རྣམས་ནི་སྲིད་མཐའི་
བར་མེད་དུ་མི་རུང་བ་ཡིན་པས་སྲུང་སྐྱོབ་བྱ་རྒྱུ་ཤིན་ཏུ་གལ་ཆེ། གོས་
རྒྱན་གྱི་ སྐོར་ལ་ མི་ རིགས་གཞན་དག་ལ་འགྱུར་ལྡོག་ སྣ་ ཚོགས་ བྱུང་ལ།
ད་ལྟའང་གསར་བཏོད་ཀྱི་རྣམ་པ་སྤང་ལ་ཤ་མོ་རྡོལ་བ་ལྟར་འོང་གིན་
འདུག་ཀྱང་། རང་རེ་བོད་མི་མཐའ་དག་གི་རྒྱན་གོས་ཀྱི་ངོ་བོ་ཡང་རང་
གི་སྲོལ་ལས་གཞན་དུ་མ་སོང་བ་ཞིག་ཡིན་ན་ལེགས་ཏེ། བོད་ཀྱི་གོས་
འདི་དག་རང་གི་སའི་དྲོ་གྲང་དང་འཚམས་པའི་གོས་ཡིན་པས་གཞན་གྱིས་
དགོས་པ་མི་འདུག་ལ། ཚ་བའི་ས་ཁུལ་གཞན་དུའང་ཡུལ་དེ་དང་མཐུན་
པའི་བོད་གོས་གྱོན་ན་སྟབས་མི་བདེ་བ་ཅི་ཡང་མི་འདུག ཁྱད་པར་དུ་
རང་གི་ཆས་གོས་གྱོན་ན་འཛམ་གླིང་ཐོག་བོད་མི་རིགས་འཚོ་ཞིང་གནས་
98



པའི་མཚོན་བྱེད་དང་། རང་ཉིད་ཀྱང་གངས་ཅན་པའི་ཤ་ཁྲག་ལས་བྱུང་
བ་ཞིག་ཡིན་པའི་བསམ་པ་མི་འདོར་པའི་དགོས་པའང་འདུག་པས་གལ་
ཆུང་དོན་མེད་ཅིག་གཏན་ནས་མ་རེད། རབ་ཏུ་བྱུང་བ་རྣམས་ཀྱིས་ནི་
ངེས་པར་དུ་སྟོན་པའི་གནང་བའི་དུར་སྨྲིག་གི་རྒྱལ་མཚན་ཚུལ་བཞིན་དུ་
འཚང་དགོས་ཀྱི་རྒྱ་བོད་སུ་ཡིན་དང་སེར་སྐྱ་གང་ཡིན་གྱི་དབྱེ་འབྱེད་མི་
ཐུབ་པ་ཞིག་བྱེད་མི་རུང༌། སྤྱོད་ལམ་ཐམས་ཅད་ཀྱང་དམ་པའི་ཆོས་
འདུལ་བ་དང་མཐུན་པ་ཞིག་ཅིས་ཀྱང་བྱ་དགོས། དེང་རབས་ཀྱི་བྱ་བ་
གསར་བ་རྣམས་ལའང་འདུལ་བ་བསྡུས་པའི་དགོངས་པ་བཞིན་དགག་
དགོས་དང་བསྟུན་ཏེ་བླང་དོར་གྱི་གནས་རྣམས་གསལ་བར་འབྱེད་པ་གལ་
ཆེ་བས་གངས་ཅན་གྱི་འདུལ་བ་འཛིན་པ་དག་གིས་ཐུགས་ལ་འདོགས་པར་
ཞུ། སྐད་ཡིག་གི་སྐོར་ལ། བོད་རིགས་དག་མ་ཞིག་ཡིན་ཕྱིན་བོད་ཀྱི་
སྐད་ཡིག་དག་མ་ཞིག་ངེས་པར་ཤེས་དགོས། །ཤེས་པ་དེ་སྤྱད་དགོས།
གལ་ཏེ་བོད་རང་གི་ཆས་གོས་ཀྱང་མི་བྱེད། སྐད་ཡིག་དག་ཀྱང་མི་སྤྱོད་
ན་དེའི་ཚེ་བོད་ཅེས་པའི་མིང་བོར་ཚར་བ་རེད། ད་ལྟ་བོད་ན་རྫོང་དང་
གྲོང་ཁྱེར་ཆེ་ཆུང་སྣ་ཚོགས་པར་གནས་པའི་ཕ་མ་ཐམས་ཅད་བོད་རིགས་
གཤའ་མ་ཡིན་ངེས་ཀྱི་བོད་ཕྲུག་ཚོས་བོད་ཀྱི་སྐད་ཡིག་གཏན་ནས་མི་ཤེས་
པའི་གནས་ཚུལ་ཚབ་པོ་ཆེ་ཞིག་འོང་གིན་འདུག དེ་ཚོ་ཕལ་ཆེ་བས་བོད་



ཀྱི་གཤིས་ཀའང་དོར་ཚར་འདུག་པས་ཧ་ཅང་བློ་ཕམ་པའི་གནས་ཤིག་རེད།
དེར་མ་ཟད་བོད་རིགས་ལས་བྱེད་པ་སོགས་བོད་ཀྱི་ཆེན་པོར་རློམ་པ་ཚོས་
ཀྱང་བོད་སྐད་དག་མ་ཞིག་ཤོད་ཐུབ་ཀྱིན་མི་འདུག་སྟེ་གཏམ་གྱི་ལྔ་ཆ་
གཅིག་གམ་གཉིས་ཙམ་ཞིག་རྒྱ་སྐད་ཡིན་པས་རྒྱ་སྐད་མི་ཤེས་མཁན་གྱིས་
ད་ལྟ་བོད་ན་གཏམ་མགོ་མཇུག་ཚང་བ་ཞིག་མཉན་རྒྱུ་རྙེད་དཀའ་མོ་རེད།
དེའི་རྒྱུ་མཚན་ཡང་ཕལ་མོ་ཆེ་ཞིག་དོན་མེད་ལད་མོ་ཁོ་ན་དང༌། ཉུང་
ཤེས་ཤིག་ནི་དེང་དུས་གསར་དུ་བྱུང་བའི་འཕྲུལ་ཆས་སོགས་དངོས་པོ་མང་
བོ་ཞིག་ལ་བོད ཀྱི་སྐད་ཐོག་ནས་མིང་ལེགས་པོ་ཞིག་ད་དུང་ཆགས་མི་
འདུག་པས་གཞན་དག་གིས་བཏགས་པའི་མིང་རྣམས་གཡར་དགོས་བྱུང་
བ་རེད། དེའི་རྩ་བ་བོད་རང་གི་སྐད་ཡིག་ལ་རྩིས་ཆེན་མ་བྱས་པས་ལན་
གྱི་བོད་སྐད་ཀྱིས་དེ་དག་ལ་མིང་གདག་མི་ནུས་པ་གཏན་ནས་མ་རེད།
དེས་ན་འདི་རིགས་ལ་བོད་གཅིག་འགྱུར་གྱི་མིང་ཞིག་གདག་རྒྱུ་གལ་ཆེ་སྟེ།
བོད་ཀྱི་ཕལ་སྐད་ཤེས་པ་གཞི་བཞག་གིས་སྐད་རིགས་གཞན་ཤེས་ན་ཡོན་
ཏན་ཡིན་གྱི་བོད་ཀྱིས་བོད་སྐད་མི་ཤེས་བཞིན་སྐད་རིགས་གཞན་ཞིག་སྨྲ་
ཁུལ་བྱས་ ན་ཁྲེལ་དགོད་བྱེད་ མཁན་མ་ གཏོགས་ བསྔགས་བརྗོད་བྱེད་
མཁན་ཞིག་འཛམ་གླིང་གི་ཁྱོན་ན་ཡོད་ཚོད་མི་འདུག་པའི་ཕྱིར་རོ།
ཡང་བོད་ཀྱི་རྩོམ་པ་པོ་དང་དཔེ་སྐྲུན་ཁང་འགའ་རེས་བོད་ཡིག་ནང་རྒྱ་
100



ཡོག་གི་བརྡ་མཚོན་རྟགས་ཤད་ཅེས་པ་དེ་བསྲེས་ཏེ་རྒྱ་མིན་བོད་མིན་ཁྲ་
ཧྲིལ་ལེ་བ་ཞིག་བྱས་འདུག རྒྱ་ཡིག་ལ་སྔོན་འདི་དག་མེད་ཀྱང་གཅོད་
མཚམས་དཀའ་བ་དང་དོན་ནོར་ཉེན་བྱུང་བས་སྲོང་རྒྱལ་རབས་ཚུན་ཆད་
ནས་རིམ་བཞིན་དར་བར་གྱུར་མོད། བོད་ཀྱི་ཡི་གེ་ལ་མི་འཁྲུག་པའི་རྒྱ་
རིམ་ པ་བདུན་དང་རྣམ་དབྱེ་ཚིག་ཕྲད་དེ་སྙེད་ཅིག་ཡོད་ པས་ གཅོད་
མཚམས་དང་དོན་ནོར་ཉེན་ཅི་ཡང་མེད་པས་དགོས་པ་མི་འདུག་གོ།
སྤྱིར་མི་རིགས་གཞན་གྱིས་ལེགས་ཆ་ལེན་པ་ཡོན་ཏན་ཡིན་ཡང་དགོས་མེད་
ཀྱི་ལད་མོ་དེ་ཚོ་བསྐྱུར་ན་སྙམ་སྟེ་འདི་འདྲའི་རིགས་རྒྱ་འབྱམས་སུ་སོང་ན་
དགེ་མཚན་དུ་ཅི་ཡང་མི་འགྱུར་རོ།།སྡིག་པའི་ཕྲུག་གུ་མའི་གཤེད་དུ་སོང་བ་
ལྟ་བུ་མ་ཡིན་པར་མཁས་པ་སྔ་མ་རྣམས་ཀྱི་དགོངས་པ་དྲི་མ་མེད་པ་གཞིར་
བཞག་གི་ཐོག་ནས་བོད་ཀྱི་སྐད་ཡིག་ལ་དག་ཐེར་དཔྱིས་ཕྱིན་པ་ཞིག་བྱ་རྒྱུ་
དང༌། ཅི་ནུས་ཀྱིས་བོད་ཆོལ་ཁ་གསུམ་གྱི་ཡིག་སྐད་གཅིག་འགྱུར་བྱ་རྒྱུ་
སོགས་ནི་གལ་ཆེ་བའི་ལས་ཀ་ཡིན་ནོ།།དཔལ་འབྱོར་འཛུགས་སྐྲུན་གྱི་སྐོར་
ནི། ཇི་སྐད་དུ། མི་རྣམས་ བདེ་ བའང་ ལོངས་ སྤྱོད་ མེད་ མིན་ ལ།།
ཞེས་གསུངས་པ་བཞིན་ལོངས་སྤྱོད་མེད་ན་མིའི་རིགས་ལ་ཚེ་འདིའི་བདེ་བ་
འོང་ཐབས་མེད་ལ་རིག་གནས་དར་རྒྱས་སུ་གཏོང་ཐབས་ཀྱང་མི་འདུག
ལོངས་སྤྱོད་མེད་ན་ཟས་གོས་ཀྱི་འཚོ་བ་ཙམ་ཡང་མི་འོང་ནི་གཞན་པའི་
101



འཛུགས་སྐྲུན་སོགས་སྟོང་བསམ་རང་རེད། དཔལ་འབྱོར་འཕེལ་རྒྱས་
སུ་གཏོང་བའི་ཐབས་ནི་བཟོ་ཚོང་སོགས་ཡིན་ན། ད་ལྟ་བོད་ན་བཟོ་གྲྭ་
མེད་པས་ཐོན་རྫས་གཞན་ལ་འཚོང་རྒྱུ་ལྟ་ཅི་བོད་རང་ལ་ཉེ་བར་མཁོ་བའི་
གོས་དང་ཡོ་བྱད་དག་ཀྱང་གཞན་ནས་ལེན་པར་བྱ་དགོས་ལ། དེའང་
ལྕགས་ལམ་མེད་པས་ཕལ་ཆེར་རླངས་འཁོར་ཁོ་ན་ལ་བརྟེན་དགོས་པས་
ཤིན་ཏུ་ཚེགས་ཆེ་ཞིང་། བོད་དུ་འབྱོར་ཚེ་དངོས་རྫས་ཐམས་ཅད་རིན་
ཐང་ཇེ་ཆེར་འགྱུར་བ་དང༌། བཟོ་གྲྭ་སོགས་དངུལ་གྱི་འོང་སྒོའི་ཁོར་
ཡུག་མེད་པ་ནང་འདོམས་པའི་རྐྱེན་སོགས་ཀྱིས་འཚོ་བ་ལ་དཀའ་ངལ་འོང་
གིན་འདུག དེས་ན་རང་རེ་བོད་ཀྱིས་ཀྱང་ད་ལྟ་འཛམ་གླིང་སྤྱིའི་སྲོལ་
ལྟར་བཟོ་གྲྭ་དང་། ལྕགས་ལམ། མཁའ་འགྲུལ། ཚོང་ལས་སོགས་
འཛུགས་སྐྲུན་བྱ་རྒྱུར་འབད་པ་བྱེད་དགོས། བོད་ཀྱི་ས་ཆར་འདི་རྣམས་
བྱེད་མི་བཏུབ་པ་མ་རེད་ལ་བོད་མིས་སྦྱངས་ན་འདི་དག་མི་ཤེས་པའང་མ་
རེད། བོད་ལ་སྔོན་ཡང་བཟོ་གྲྭ་དང་ལྕགས་ལམ་སོགས་མེད་པས་ད་ལྟ་
འབད་ཀྱང་མི་ནུས་སོ་སྙམ་ན། མ་ཡིན་ཏེ། འཛམ་གླིང་ཐོག་དཔལ་
འབྱོར་འཕེལ་རྒྱས་སུ་ཕྱིན་ཡོད་པའི་རྒྱལ་ཁབ་འདི་དག་གིས་ཀྱང་དུས་ཡུན་
ཐུང་ངུ་ཞིག་གི་ནང་འབད་པ་བྱས་ནས་ཕྱུག་པོར་གྱུར་བ་ཡིན་གྱི་མི་ལོ་བརྒྱ་
ཕྲག་འགའ་རེའི་སྔོན་དུ་འདི་དག་ལའང་ཐ་ན་རླངས་འཁོར་གཅིག་ཀྱང་མི་
102



འདུག འཚོ་བ་ཡར་རྒྱས་སུ་གཏོང་བའི་ཚན་རིག་ལག་ཤེས་འདི་དག་
ཀྱང༌ ཐམས་ ཅད་ ཀྱིས་ རང་ རང༌ གིས་ གསར་ བཏོད་ བྱས་ པ་ མ་ རེད།
འགའ་རེས་གསར་བཏོད་བྱས་པ་ཕན་ཚུན་སྦྱངས་ནས་ཤེས་པ་རེད། དེ་
ལྟ་ན་ང་ཚོ་བོད་ཀྱིས་ཀྱང་ཚན་རིག་ལག་ཤེས་སོགས་བརྒྱ་ལ་གསར་བཏོད་
བྱེད་མ་ནུས་ནའང་གཞན་གྱིས་གསར་བཏོད་བྱས་ཟིན་པ་དེ་ཚོ་སྦྱངས་ན་
ངེས་པར་དུ་ཤེས་ཐུབ་སྟེ། ། འདི་དག་བོད་ཀྱིས་སྦྱང་རྒྱུ་མ་རྙེད་ནས་མ་
ཤེས་པ་ཡིན་གྱི་སྦྱངས་ཀྱང་བླུན་ཆེ་བས་མ་ཤེས་པ་ག་ལ་ཡིན། དེས་ན་
ལག་རྩལ་འདི་སྦྱངས་ནས་བོད་དུ་བཟོ་ལས་དར་རྒྱས་སུ་གཏོང་ཐུབ་ན་མི་
རེ་བའི་རིན་ཐང་ཆེན་པོ་གཞན་ལ་གཞལ་མི་དགོས་པ་དང༌། དངོས་པོ་
རྫུན་མ་བཟོས་ཏེ་མགོ་སྐོར་མཁན་རྣམས་ཀྱི་གཡོ་འོག་ཏུ་འཛུལ་མི་དགོས་
པ་དང་། བོད་མི་ཚོར་བྱ་བ་བསྒྲུབ་པའི་ཁོར་ཡུག་ཡོད་པས་འོང་སྒོ ཇེ་
བཟང་དུ་གྱུར་བ་སོགས་ཀྱིས་མི་རིགས་ཀྱི་འཚོ་བ་མགྱོགས་པོར་ཡར་རྒྱས་
སུ་འོང་བ་ལ་ཐེ་ཚོམ་མེད་དོ།།དེ་ཙམ་མ་བྱུང་རུང་རང་གི་གོས་སོགས་ཡོ་
བྱད་འདི་རྣམས་ནི་ངེས་ པར་དུ་བོད་རང་གིས་བཟོ་ ཤེས་ པ་ ཞིག་འོང་
རིགས་ཏེ་འཛམ་གླིང་ཧྲིལ་བོར་ཚན་རིག་ལག་ཤེས་འདི་འདྲའི་དར་རྒྱས་སུ་
ཕྱིན་པའི་སྐབས་སུ་བོད་ཀྱིས་ དེ་ཙམ་ཡང་མི་ཤེས་པ་ཅིའི་ཐ་ཚིག་ཡིན།
དེ་བཞིན་དུ་ཚོང་ལས་གཉེར་ན་ཡང་བོད་ལ་ཆ་རྐྱེན་མེད་པ་མ་ཡིན་ཏེ།
103



བ བ | རི་ཐང་ཐམས་ཅད་རིན་ཐང་དང་ལྡན་པའི་ཚོང་རྫས་འབའ་ཞིག་རེད།
འདི་དག་ཀྱང་མི་རིགས་རང་གིས་སྤྱོད་ཤེས་པ་ཞིག་དང་། ས་གནས་
| ད རང་གི་མི་དམངས་ཀྱི་འཚོ་བ་དང་སྤྱིའི་འཛུགས་སྐྲུན་ལ་ཕན་ཐོག་པ་ཞིག་
དགོས་ཀྱི་གཞན་དུ་ཁོར་ཡུག་ཐམས་ཅད་གཏོར་བརླག་བྱས་ནས་འཛུགས་
སྐྲུན་ཅི་ཡང་མེད་ན་འཚོ་བ་ལ་གནོད་པ་མ་གཏོགས་ཕན་པ་མེད་དོ།།དེང༌
སང་རྩམ་པ་དང་ཧོ་ཚ་བཟའ་རྒྱུ་ཡོད་པ་དང༌། མིས་བཟོས་པགས་པ་
གྱོན་རྒྱུ་ཡོད་པ་ཙམ་གྱིས་དེང་རབས་ཀྱི་འཚོ་བ་ཡར་རྒྱས་ཀྱི་གྲལ་དུ་མི་ཚུད་
པ་འདྲ་བས་དཔལ་འབྱོར་འཛུགས་སྐྲུན་གྱི་ཆེད་དུ་འབད་པ་དྲག་པོ་བྱེད་
དགོས་ཀྱི་འཚོ་བ་ཡར་རྒྱས་ཡིན་ཞེས་གཏམ་སྙན་པོ་བརྗོད་ནས་བསྡད་པས་
མི་འོང་སྟེ། མི་འཁྱགས་ཁ་ནས་སྨྲས་ཀྱང་།།འཁྱགས་འདར་མིག་གིས་
མཐོང་ཟེར་བའི་དཔེ་ལྟར་དུ་གྱུར་ན་འཛམ་གླིང་གི་སྐྱེ་བོ་རྣམས་ཀྱིས་ཁྲེལ་
བའི་རྒྱུ་ཡིན་པའི་ཕྱིར་རོ།།བོད་མི་དམངས་ལ་བཟོ་ཚོང་གི་བྱ་བ་སྒྲུབ་པའི་
བཟོ་གྲྭ་སོགས་ ཁོར་ཡུག་བཟང་བོ་མེད་ པ་འདིས་འཚོ་བ་ མ་ ཟད་ རིག་
གནས་དར་རྒྱས་སུ་མི་འགྲོ་བ་ལའང་གནོད་པ་ཆེན་པོ་ཡོད་ཚུལ་གོང་དུ་
བཤད་པ་ལྟར་ཡིན་པས་གལ་ཤིན་ཏུ་ཆེའོ།།མདོར་ན། མིའི་རིགས་འདྲ་
མཉམ་ཡིན་པ་ ལ་ འཛམ་གླིང་གི་མི་གཞན་རྣམས་ལ་ རང་ཡུལ་ན། རང་
དབང་གིས་སྤྱོད་རྒྱུ་ཡོད་པའི་བཟོ་གྲྭ་དང་ཚོང་ར་སྣ་ཚོགས། སྨན་ཁང༌།
1(14
1:|:༤ (༡)



ལྕགས་ལམ། མཁའ་འགྲུལ། གྲོང་ཁྱེར་གྱི་འཛུགས་སྐྲུན། ཐ་ ན་
གཞུང་ལམ་སྤུས་ལེགས་ཡིན་ཚད་དེང་རབས་ཀྱི་རྣམ་པ་བརྗོད་ལས་འདས་
པ་ཞིག་བྱུང་ཡོད་པ་འདི་རྣམས་ལ་ང་ཚོ་བོད་མི་རིགས་ཀྱིས་ སྤྱད་ པར་
འདོད་ དམ་ མི་ འདོད། འདི་ དག་ ཡོད་ ན་ དགའ་ འམ་ མི་ དགའ།
དགོས་སམ་མི་དགོས། ང་རང་ལ་མཚོན་ན་ཡུལ་གཞན་ནས་ཐ་ན་མྱུར་
བགྲོད་གཞུང་ལམ་བཟང་པོ་ཞིག་མཐོང་ནའང༌། ཀྱེ་མ་ང་ཚོ་བོད་མི་
རིགས་ལའང་འདི་འདྲ་བ་འགའ་རེ་སྤྱོད་རྒྱུ་ཡོད་ན་སྙམ་པའི་ཡིད་སྨོན་
འཆོར་གྱིན་འདུག གཞན་ཐམས་ཅད་ཀྱང་དེ་དང་འདྲ་བ་ཡིན་སྙམ་སྟེ།
མིའི་རིགས་ཐམས་ཅད་བདེ་བ་འདོད་པ་དང་སྡུག་བསྔལ་མི་འདོད་པ་
མཚུངས་པའི་ཕྱིར་རོ།།དེ་ལྟ་ན་ང་ཚོ་བོད་ལ་ད་ལྟ་འདི་དག་འདུག་གམ་མི་
འདུག་གལ་ཏེ་མི་འདུག་ན་འདི་མུས་སུ་བསྡད་པས་འབད་མེད་ལྷུན་གྲུབ་
ཏུ་འབྱུང་ངམ་མི་འབྱུང༌། མི་འབྱུང་ན་འདི་དག་གི་ཆེད་དུ་ཐབས་སྣ་
ཚོགས་ཀྱིས་འབད་པ་བྱ་རྒྱུ་ནི་བོད་མི་རིགས་ཀྱི་ལས་འགན་ཡིན་ནོ།།སྤྱོད་
པའི་རིམ་པ་དེ་དག་གི་དོན་བསྡུ་ན། དང་བོ་གནའ་དེང་གི་རིག་གནས་
སློབ་གསོ་འདི་འཕེལ་རྒྱས་སུ་བཏང་སྟེ་མི་རིགས་སྤྱི་ལ་རིག་ གནས་ཀྱི་
དཔངས་ཚད་ལྡན་པ་དང༌། ཁྱད་པར་ཆེད་ལས་ཀྱི་མཁས་པ་མང་ཙམ་
སྐྱེད་སྲིང་བྱེད་ཐུབ་ན་མི་རིགས་རང་ཉིད་སྟོབས་ལྡན་ཞིག་ ཏུ་གྱུར་ནས་
105



ཆོས་དང་འཇིག་རྟེན་གྱི་བྱ་བ་གང་ཡང་སྒྲུབ་ནུས་ པ་ཞིག་ཏུ་འགྱུར་གྱི་
ཐམས་ཅད་བླུན་པོ་ཁྱུ་གཅིག་ཏུ་སོང་ཚེ་ཡར་རྒྱས་ཀྱི་རེ་བ་བྱེད་པས་སློབ་
གསོ་ལ་ནན་ཏན་བྱ་དགོས། དེ་ཡང་རང་རིགས་ཀྱི་རིག་གནས་དང་ཡུལ་
ལུགས་ལ་གཙུགས་སུ་མ་བཟུང་ན་ཇི་ལྟར་མཁས་ཀྱང་རིམ་བཞིན་རིགས་
གཞན་ཞིག་ཏུ་གྱུར་ནས་ཕ་མེས་ཀྱི་རིགས་དེའི་མིང་དོན་གཉིས་ཀ་བོར་
བས་མི་རིགས་ཀྱི་ལོ་རྒྱུས་མཇུག་རྫོགས་པར་འགྱུར་བས་ཤིན་ཏུ་བག་ཟོན་
བྱ་བ་གལ་ཆེ། ཡང་གལ་ཏེ་མི་རིགས་ཀྱི་ངོ་བོ་མ་བོར་བ་ཙམ་ཡོད་ཀྱང་
འབྱོར་བ་ཅི་ཡང་མེད་པའི་དབུལ་བོ་ཡི་དྭགས་ཀྱི་ཡུལ་ལྟ་བུ་ཞིག་ཏུ་གྱུར་ན་
དབུལ་ཕོངས་ཀྱི་སྡུག་བསྔལ་ཉམས་སུ་མྱོང་བ་ལས་བདེ་སྐྱིད་ཀྱི་འཚོ་བ་
ཞིག་མི་འོང་། བོད་མི་དམངས་སྤྱིའི་འཚོ་བ་ཡར་རྒྱས་མ་བྱུང་ན་གང་
ཟག་འགའ་རེ་བདེ་བ ཙམ་གྱིས་མི་འོང་བས་ཐུན་མོང་དུ་འབད་བརྩོན་བྱ་
དགོས། ལར་གནས་སྐབས་ཐམས་ཅད་དུ་བོད་མི་རིགས་སྤྱིའི་དོན་ལ་
བསམ་བློ་གཏོང་རྒྱུ་འདི་ཅི་བས་ཀྱང་གལ་ཆེའོ།།དེ་ལྟར་བསམ་པ་བཟང་བོ་
གཞན་ལ་འཚེ་བ་སྤོང་འདོད་དང་། ཕན་པ་སྒྲུབ་འདོད་ཀྱིས་བོད་ཆོལ་
ཁ་གསུམ་ན་གནས་པའི་མིའི་འགྲོ་བ་མ་ཟད་རང་རེ་དང་མཉམ་དུ་གནས་
པའི་འབུ་སྲིན་རི་དྭགས་ཡན་ཆད་ཀྱང་འཚེ་བ་མེད་པར་བདེ་བའི་ངང་དུ་
གནས་པ་ཞིག་དང༌། > དཀོན་མཆོག་ལ་དད་པ་དང་ལས་འབྲས་ལ་ཡིད་
106



ཆེས་ཀྱིས་དགེ་བ་བསྒྲུབས་ཏེ་ཚེ་ཕྱི་མ་ལའང་འགྲོ་ལམ་ཡོད་པ་ཞིག་བྱ་རྒྱུ་
དང་། ཡ་རབས་ཀྱི་སྤྱོད་པ་བཟང་བོ་སྤྱི་དང་ཁྱད་པར་དུ་དེང་དུས་
དགོས་པ་སྐབས་སུ་བབ་པའི་བྱ་བ་གོང་དུ་བཤད་པ་དེ་རྣམས་བསྒྲུབས་ཏེ་
རང་རེ་ལ་ཚེ་འདིའི་བདེ་སྐྱིད་ཡོད་པར་མ་ཟད་མ་འོངས་པའི་བུ་རབས་ཚ་
བརྒྱུད་དང་བཅས་པ་ལའང་ཚེ་འདི་ཕྱི་གཉིས་ཀར་བདེ་སྐྱིད་ཀྱི་མདུན་ལམ་
ཡོད་པ་ཞིག་བྱ་རྒྱུ་ལ་ནི་བོད་མི་ཐམས་ཅད་ཀྱིས་བསམ་བློ་གཏོང་འོས་པ་
ཞིག་དང་། བྱ་བ་བསྒྲུབ་དགོས་པ་ཞིག་ཡིན་པས་གངས་ཅན་གྱི་སེར་སྐྱ་
ཕོ་མོ་ རྒན་གཞོན་ཡོངས་ལ་ལྷག་བསམ་རྣམ་པར་དག་པས་དེ་སྐད་དུ་
གསོལ་བ་འདེབས་པ་ལགས་སོ།། །། སྨྲས་པ། རབ་དཀར་ས་འཛིན་
ཕྲེང་བས་མཛེས་བརྒྱན་པའི།།བྷོ་ཊའི་ལྗོངས་ཆེན་ཆོས་ཀྱི་ཞིང་ཁམས་ན།།
སྔོན་ཞིག་སྡེ་བཞིའི་ཕུན་ཚོགས་དར་བའི་གཏམ།།དུས་ཀྱི་མཐར་ཡང་སྒྲ་
འཛིན་གསོས་སུ་ཆེ།།འོན་ཀྱང་སྲིད་པའི་རྒྱ་མཚོ་ན།།འབྱོར་རྒུད་ལས་ཀྱི་སྣང་
བ་ནི།།སྣ་ཚོགས་རླབས་ཀྱི་ཕྲེང་བ་དག །དུས་སུ་འབྱུང་བ་འཁོར་བའི་
གཤིས།།བདེ་སྡུག་ལས་ཀྱི་སྣང་བ་ནི།།རྒྱུ་དང་རྐྱེན་ལ་རབ་ཏུ་བརྟེན།།རྒྱུ་དང་
རྐྱེན་ནི་སྐྱེ་བོ་ཡིས།།འབད་པ་ཉིད་ལས་གཞན་དུ་མེད།།རང་ལྟོ་འགྲང་བའི་
བགྱི་བ་ཙམ།།མི་ཚེའི་སྙིང་བོ་འཛིན་པ་དག ། དེ་ཙམ་ཕྱུགས་ཀྱིས་ཀྱང་
ནུས་ན།།དེ་གཉིས་ཁྱད་པར་གང་གིས་འབྱེད།།དེ་ཕྱིར་གངས་ཅན་འཛིན་
107



མའི་ སྣོད་ཡངས་ པོར།། ཆོས་ འབྱོར་ ཕུན་ ཚོགས་ ནོར་བུའི་ ཕུང་ པོ་ ཡིས།།
མངོན་པར་ཕྱུག་པའི་ཐབས་ནི་གང་ཡིན་ཞེས།།ཡང་དང་ཡང་དུ་དོན་འདི་
སེམས་པར་རིགས།།རང་གཤིས་བདུད་རྩིའི་རྫིང་བུ་ནི།།སྣོན་མེད་ངང་གིས་
འགྲིབ་པ་ལ།།བླུན་པོས་ཅི་མི་སེམས་ན་ཡང་།།བློ་ལྡན་བློ་ནི་འཇིགས་པའི་
གནས།།ཆོས་སྲིད་དཔྱིད་ཀྱི་དཔལ་ མོ་ནི།། འདི་ཕྱིར་བདེ་ བའི་ རྒྱུ་ གཅིག་
ལགས།།བདེ་འདོད་སྡུག་བསྔལ་མི་འདོད་ཕྱིན།།བརྩོན་པའི་བགྱི་བ་ ཅིའི་
ཕྱིར་ཕྲ།།དེ་ལྟར་ལྷག་བསམ་སྤྲིན་གྱི་ཕྲེང་བ་ལས།། སྙིང་གི་ གྲོས་འདེབས་
དབྱར་སྐྱེས་རྔ་གསང་འདིས།། བློ་ལྡན་གངས་ཅན་སྐྱེ་བོ་མདོངས་མཐའི་
ཚོགས།།ཡིད་ལ་སྤོབས་པའི་མངལ་གྱིས་ལྕི་གྱུར་ཅིག། ཅེས་པ་འདི་ནི་ཉེ་
ཆར་ཀྲུང་དབྱང་མི་རིགས་སློབ་གྲྭ་ཆེན་མོའི་བོད་རིག་པའི་སྡེ་ཁག་གིས་
བོད་མི་རིགས་ཀྱི་མ་འོངས་པའི་མདུན་ལམ་གྱི་ཆེད་དུ་བོད་ཀྱི་མཁས་པ་
ཆེན་པོ་བཅུས་དུས་རབས་ཉེར་གཅིག་པར་བསྐུལ་བའི་སྙིང་གཏམ་ཞེས་
པའི་དེབ་གཅིག་སྒྲིག་རྒྱུ་ཡིན་པས་མ་འོངས་པར་བོད་ཀྱི་བསམ་སྤྱོད་དག་
ཇི་འདྲ་བྱ་དགོས་ཚུལ་གྱི་ཡི་གེ་ཞིག་བྲིས་ཞེས་པའི་བཀའ་གསུང་གསེར་ཀྱི་
ཅོད་པན་སྤྱི་བོར་སོན་པ་ན།. རྨ་བྱས་དབྱར་རྔ་ཐོས་པ་ ལྟ་བུའི་དགའ་བ་
བྱུང་སྟེ། གང་གི་ཕྱིར། མི་རིགས་སྤྱིའི་མདུན་ལམ་བཟང་བོའི་ཆེད་དུ་
བསྒྲུབས་པའི་བྱ་བ་ནི་ཆེ་ཕྲ་གང་ཡིན་ཡང་རུང་སྟེ་ཤིན་ཏུ་ཡང་རླབས་ཆེ་བ་
Rཏོ
198



དང༌། གཟི་བརྗིད་དང་ལྡན་པའི་རང་བཞིན་ཅན་དུ་གནས་པའི་ཕྱིར་
རོ།།དེ་ལྟ་བས་ན་དཔེ་ཁྲིད་སོགས་བགྱི་བ་མང་བོས་བྲེལ་བ་ཆེ་ཡང་འཕྲལ་དུ་
དོན་ཡིད་ལ་གང་ཤར་རྣམས་ཟློས་སྐྱོན་གྲོང་ཚིག་སོགས་ལ་མ་འཛེམ་ཞིང་
ཚིག་སྦྱོར་རྣམས་ཆེད་དུ་དེང་རབས་དང་མཐུན་པར་བྱས་ཏེ་གསེར་ལྗོངས་
བླ་མ་རུང་ལྔ་རིག་ནང་བསྟན་སློབ་གླིང་དུ་སྤྱོན་སངས་རྒྱས་གཉིས་པའི་
བཀའ་འབངས་ཙམ་དུ་གཏོགས་པའི་འཇིགས་མེད་ཕུན་ཚོགས་སུ་འབོད་
པས་རབ་རྒྱན་ཤིང་ཕག་ལོ་ཆོ་འཕྲུལ་ཟླ་བའི་ཚེས་གསུམ་སྟེ་རང་ཉིད་མི་
ཡུལ་དུ་འོང་ནས་ལོ་འཁོར་དྲུག་ཅུ་རྩ་གཉིས་ལོན་པའི་ཉིན་རྫོགས་པར་
བྲིས་པ་འདི་ཡང་གངས་ཅན་ཆོས་སྲིད་ཀྱི་དཔལ་ཡོན་མི་ཟད་པར་དར་
ཞིང་རྒྱས་པའི་རྒྱུར་གྱུར་ཅིག། །། ཀུན་ལ་ཅིའི་ཆ་ལག་
༧མཁན་ཆེན་འཇིགས་མེད་ཕུན་ཚོགས་ཀྱི་ངོ་སྤྲོད་བསྡུས་པ། །
། ཆོས་རྗེ་དམ་པ་ཡིད་བཞིན་ནོར་བུ་འཇིགས་མེད་ཕུན་ཚོགས་
འབྱུང་གནས་དཔལ་བཟང་པོ་ནི་རབ་རྒྱལ་ཆུ་བྱ་ལོའི་ཆོ་འཕྲུལ་ཟླ་བའི་
ཚེས་གསུམ་ཉིན་མདོ་ཁམས་རྡོ་ཁོག་ཏུ་སྐུ་བལྟམས་ཤིང༌། འཁྲུངས་མ་
ཐག་ནས་སྤྱན་ཕྱེ་ཞིང་སྐུ་ལུས་དྲང་པོར་བཞུགས་ཏེ་ཨོཾ་ཨ་ར་པ་ཙ་ན་དྷཱི༔
ཞེས་ལན་མང་དུ་གསུངས་པ་སྒྲོན་ཚེ་སོགས་མི་མང་པོས་ཐོས། དགུང་
109



གྲངས་གཉིས་ཙམ་དུ་སོན་སྐབས་གཏེར་སྟོན་དབང་ཕྱུག་དང་རྟ་ཤུལ་བླ་མ་
དོན་རྟོགས་སོགས་ཀྱིས་གཏེར་ཆེན་ལས་རབ་གླིང་བ་རང་གི་ལུང་བསྟན་ལ་
བརྟེན་ནས་དེའི་ཡང་སྤྲུལ་དུ་ངོས་འཛིན་བྱས། ཀློག་སོགས་ཆེར་སློབ་མ་
དགོས་པར་བྱང་ཆུབ། སྐུ་ན་ཆུང་ངུའི་དུས་ནས་གཏེར་འདོན་པ་དང༌།།
མངོན་ཤེས་ལ་ཐོགས་པ་མེད་ཅིང་བྱང་ཆུབ་ཀྱི་སེམས་བཅོས་མིན་ལྷན་སྐྱེས་
སུ་མངའ། དགུང་ལོ་བཅུ་བཞི་བར་བྲག་རྫོང་མཁན་པོ་བསོད་ནམས་
རིན་ཆེན་ལས་རབ་ཏུ་བྱུང་། ཐོས་བསམ་ཕྱོགས་མེད་དུ་མཛད་པས་དུས་
དེ་ཙམ་ནས་གཞུང་དག་གཞན་ལ་འཚད་ནུས་པར་མ་ཟད། » མི་ཕམ་སྒྲུབ་
ཐབས་འོད་གསལ་ ཐེག་པའི་ཉིང་ཁུ། འཇམ་ དཔལ་ ཡེ་ ཤེས་ སེམས་
དཔའི་ཕྱག་མཚན་ལ་ཕྱི་ནང་གསང་གསུམ་ཀྱིས་བསྟོད་པ། སྤོབས་པའི་
གཏེར་བརྒྱད་ སྒྲུབ་ ཐབས་ ཀྱི་ མན་ ངག་ སོགས་ གཞུང་ མང་ བོ་ མཛད།
དགུང་གྲངས་བཅོ་བརྒྱད་པར་རྫ་སྟོད་ལྕང་མ་རི་ཁྲོད་དུ་བྱོན་ནས་ཡོངས་
ཀྱི་བཤེས་གཉེན་དམ་པ་མཁན་ཆེན་ཐུབ་བསྟན་ཆོས་འཕེལ་དཔལ་བཟང་
བོའི་ཞབས་ལ་བཏུད་དེ་མཉེས་པ་གསུམ་གྱིས་བསྟེན་པས་སྲས་ཀྱི་ཐུ་བོར་
གྱུར།ོ ད་ལྟའང་ཉིད་ཀྱི་ཞལ་ནས་ཀྱང་། ་༼ངེད་ལ་རྣམ་ཐར་ཞེས་བཤད་
འོས་ཅི་ཡང་མེད་ཀྱང་། བླ་མ་དམ་པའི་ཐུགས་ལོན་པ་དེ་ཉིད་རྣམས་
ཐར་ཐམས་ཅད་ཀྱི་གཙོ་བོ་ཡིན་ཞེས་གསུངས་ཤིང་བླ་མའི་ཡོན་ཏན་དང༌།
110/



སེམས་ཅན་གྱི་སྡུག་བསྔལ་གཉིས་པོ་དེ་ནམ་གསུང་བཞིན། ཚོགས་པ་བརྒྱ་
སྟོང་མང་བོའི་ ནང་ དུའང་སྤྱན་ཆབ་དབང་མེད་དུ་བཞུར་གྱིན་འདུག
དེར་བཞུགས་རིང་དབྱར་ཟླ་གསུམ་ལ་མེ་ཡེ་མ་བཏང་བར་ ཞོ་ཅུང་ཟད་
ཙམ་རེས་བཟའ་བཏུང་གཉིས་ཀའི་གོ་ཆོད་པར་མཛད། དུར་ཁྲོད་ཀྱི་
གོས་དག་བླངས་ནས་མནབས་པ་སོགས་དཀའ་སྤྱད་དཔེ་མེད་མཛད་དེ་
གཞུང་པོ་ཏི་ལྔ་དང་། རྒྱུད་སྡེ་སྤྱི་དང་། ཁྱད་ པར་ མདོ་སྒྱུ། སེམས་
གསུམ་ལ་གསན་བསམ་མཐར་ཕྱིན་མཛད་པར་མ་ཟད་ ཐུན་ མོང་ རིག་
གནས་དང་བཅས་པ་ལ་རང་བྱན་ཆུད་པར་མཛད། »1 དགུང་གྲངས་ཉེར་
གཉིས་པར་རྗེ་དེ་ཉིད་ལས་བསྙེན་པར་རྫོགས་ཏེ་ད་ལྟའི་བར་དུ་བསླབ་པ་
རིན་པོ་ཆེའི་གནང་བཀག་གི་བཅས་མཚམས་ཕྲ་མོ་ཚུན་ཆད་མིག་གི་འབྲས་
བུ་བཞིན་བསྲུངས། » བོད་ཀྱི་བསྟན་པ་ལ་ཉམས་ཉེས་བྱུང་སྐབས་སུ་རི་
སུལ་རྣམས་སུ་སྒྲུབ་པ་སྙིང་བོ་མཛད། དེའི་ཞར་ལ་བསྟན་བཅོས་ཀྱང་
མང་དུ་གནང་། འདི་སྐབས་རྣམས་སུ་ཆོས་སྐྱོང་ལུས་དང་གྲིབ་མ་བཞིན་
འགྲོགས་ཏེ་སྒྲུབ་པའི་ བར་ཆད་བསལ་བ་དང༌། བྱང་ཆུབ་ཀྱི་ སེམས་
འབྱོངས་པའི་རྟགས་སུ་ཉེ་མཁོར་ན་གནས་པའི་ར་ལུག་དང་སྤྱང་ཀི་སོགས་
སྲོག་ཆགས་རྣམས་འཚེ་མེད་བྱམས་པའི་ངང་དུ་གནས་པ་དང་། མི་མ་
ཡིན་པའི་འགྲོ་བ་དག་ཆོས་ཞུ་བར་འོང་བ་སོགས་ངོ་མཚར་བའི་ལོ་རྒྱུས་



མང་དུ་ཡོད་དོ།། དེ་ནས་ལྕགས་སྤྲེལ་ལོའི་སྤྲེལ་ཟླའི་ཚེས་བཅུ་ལ་གསང་
ཆེན་འོད་སྐུར་གྲོལ་བའི་དབེན་ཁྲོད་དུ་བྱོན་ནས་ལྔ་རིགས་ནང་བསྟན་སློབ་
གླིང་འདིའི་ དབུ་ བཙུགས། # མདོ་ སྔགས་ རིག་ གནས་ དང་ བཅས་ པ་
བཤད་ཁྲིད་གནང་། དབང་ལུང་གི་རྒྱུན་ཡང་རྒྱ་ཆེར་སྤེལ། | འདུལ་བ་
ལུང་དང་རྒྱུད་སྡེ་རིན་པོ་ཆེ་དག་དཔང་པོར་བྱས་ཏེ་བསྟན་པ་དག་ཐེར་
མཛད། བརྒྱུད་འཛིན་གྱི་མཁན་པོ་མང་བོ་སྐྱེད་སྲིང་བྱས་ཏེ་ད་ལྟ་མདོ་
ཁམས་ཀྱི་དགོན་པ་དང་རི་ཁྲོད་དུ་མར་བཤད་སྒྲུབ་ཀྱི་རྒྱལ་མཚན་བཙུགས་
ཡོད། ཕྱོགས་རྣམས་སུ་བྱོན་ནས་དགེ་བཅུའི་ཁྲིམས་ཀྱིས་སྐྱེ་འགྲོ་བདེ་ལ་
བཀོད། རྡོ་གྲུབ་ཆེན་ཀུན་བཟང་གཞན་ཕན་གྱིས་འབྲེལ་ཚད་བདེ་ཆེན་
ཞིང་དུ་འཁྲིད་པར་ལུང་བསྟན་པ་བཞིན་སྔ་ཕྱི་སྐྱེ་བོ་འབུམ་ཐེར་མང་བོ་
བདེ་བ་ཅན་དུ་འགྲོ་བའི་ཕྲིན་ལས་མཛད། གནས་ཆེན་རྣམས་སུ་བྱོན་
ནས་རྡོ་ལ་ཞབས་རྗེས་འཇོག་པ་དང་ཟབ་གཏེར་སྣ་ཚོགས་འདོན་པ་སོགས་
གྲུབ་པའི་མཛད་པ་མང་བོ་བདག་གིར་གནང་། གཞན་ཡང་རྒྱ་གར།
ཨ་རི། དབྱིན་ཇི། ཧྥ་རན་སེ། འཇར་མན། ཅ་ན་ཏ། » ལྗར་
པན། ཐེ་ཝན། ཧོ་ལན་སོགས་རྒྱལ་ཁབ་མང་བོར་བྱོན་ནས་སྐྱེ་བོ་
བགྲང་གིས་མི་ལང་བ་ཞིག་སྨིན་གྲོལ་གྱི་ལམ་ལ་བཀོད། མདོར་ན་འཁྲུལ་
མེད་ཀྱི་བཀའི་གཏེར་མ་འོངས་ལུང་བསྟན་བཅུ་ཕྲག་ལྷག་ཙམ་ལས་རྗེ་ཉིད་
1i2



དང་ཉིད་ཀྱི་མཛད་པ་རྣམས་ཤིན་ཏུ་གསལ་བར་ལུང་བསྟན་པ་བཞིན་སྐུ་
ཚེ་གང་བོར་བསྟན་འགྲོའི་དོན་འབའ་ཞིག་མཛད་ལ་ད་ལྟའང་ གསེར་
ལྗོངས་བླ་མ་རུང་གསང་ཆེན་འོད་སྐུར་གྲོལ་བའི་དབེན་ཁྲོད་ན་བསྟན་དང་
འགྲོ་བའི་དཔལ་དུ་སྐུ་འཚོ་ཞིང་གཞེས་ལགས་ སོ།། རབ་ རྒྱན་ ཤིང་ ཕག་
ཟླ༡ཚེས༡ལ་བྲིས་པ་དགེ་ལེགས་སུ་གྱུར་ཅིག། །།
113



སྐུ་ཟླཚོnཀྱི་ཆ་རྒྱུ ན ་མ་ ་ ཁ་:/༡༡ ཀྱ ༡།ས མྨོ་ཀཀཀྱི་ཎཱ་ཏིཥ ༧༧
ང%n ཀིའི ༣ =ཆ ། དཎང ཀྱིན ཀྲྀལ་ཀོ ཀr
ਰਣ
ਲਈphਨਾਨੋਕਾਮਨਵੀਰ ਲਾਲ ॥
༡༢ ་བཏི་ཎཏུ་ཁ ག ཏོ ''༡ ལ༌ པཉྩ@ཥ ་ཀ ་ = re=enཚོ་བ་
1:|:ལུང་ད་ ཏུ་ཡིན p ཀྱིས་དང་པ་ཀ་ག་ཏཏྟོང *#%པ།
ནད། འབྱུང་འཛིན་ཀྱི་32:དོ་མང་ལ་སྤྱི་ལ་ཕྱིན་ཏེ་1:| གོ་
ཁམས་ ན་པ་དང་རིམ་པ། མན ན ་པས་
ཡོད། ཕྱི་ཡི་ལྷ་བ་བྱོན་ནས་ད་པ་ཚུར་ཁྲིམས་ཀྱིས་སྐྱེ་ལོ་བཞི་
བཀོ། གྲུབ་པ་ཀུན་ཀྱི་དྲུང་ལག་ ན་པ་ན་ཕྱིས་འབྲེལ་ཚད་པ་ཆེན་
ཤིང་དུ་འཁྲི་བ་ ལུང་ བསྟན་པ་ཉིན་ལ་ཕྱི་ཤུ་པོ་འདུས། ཨེ་པར་ཡང་
འདེབུ་ལ་འགྲོ་་དེ་མིན
ས་བྱེད་སྙམ། ག སུ་བྱ་བ་
ཡིན་དང་། རྗེ་ཡོད་པ་གང་ཡང་༢ པ་ཚོགས་དོད་དང་།
གྲུབ་པའི་|ཛད་པ་མང་པོ ༽ ལུ་ལིར་གནང་། གནས་དང་གད།
དེ།
བོད་ ཡོ ན མེད་ ན་ ས་
ལན། ན། ཉོ་ན་ དོདོལ། ། ཡ་ པ་ དང ་པོར་བྱེད་པ་ བོ་
པ : 1:ཁ་ཉིན་ཕྱི་བ་
1:|: 1:|:ཀྱི : 1: དུ ན་
i



工本费:9.5元
